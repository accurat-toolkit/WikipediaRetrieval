[[Attēls:Sg3s 1962.jpg|thumb|150px|Mirdzizlādes stabilitrons СГ3С ar auksto katodu, pildīts ar argona, hēlija un neona maisījumu. Paredzēts 105 līdz 112 V sprieguma stabilizēšanai.]]
'''Gāzizlādes stabilitrons''' ir ar retinātu [[gāze|gāzi]] pildīta div[[elektrods|elektrodu]] [[elektronu lampa]], kas paredzēta [[spriegums|sprieguma]] stabilizācijai. Šīs ierīces sauc arī par '''gāzpildītajiem stabilitroniem''' vai '''stabilovoltiem''' (novecojis nosaukums). Izšķir [[mirdzizlāde]]s un [[koronas izlāde]]s stabilitronus. Mūsdienās gāzizlādes stabilitronu funkcijas pārsvarā veic [[stabilitrons|pusvadītāju stabilitroni]].

==Uzbūve==
Mirdzizlādes stabilitroni ir pildīti ar [[inertā gāze|inerto gāzu]] maisījumu vairāku desmitu [[dzīvsudraba staba milimetrs|mm Hg]] [[spiediens|spiedienā]]. Zemāku spriegumu (sākot no 80 [[volts|V]]) stabilizēšanai paredzētās lampas pildītas ar [[argons|argona]] un [[hēlijs|hēlija]] vai [[neons|neona]] un [[kriptons|kriptona]] maisījumu, bet augstākiem spriegumiem (līdz 1,2 kV) paredzētās - ar hēlija un neona maisījumu. Koronas izlādes stabilitroni ir pildīti ar [[ūdeņradis|ūdeņradi]] (tuvu [[atmosfēra]]s spiedienam) un paredzēti spriegumiem līdz vairākiem desmitiem kilovoltu. Stabilitroniem ir divi koaksiāli elektrodi - [[anods]] un [[katods]] (katods parasti aptver anodu), kas ievietoti stikla vai metālkeramikas balonā.

==Darbības princips==
[[Attēls:Sg302s 1 1974.jpg|thumb|left|100px|Koronas izlādes stabilitrons СГ302С-1, pildīts ar ūdeņradi. Paredzēts 900 V sprieguma stabilizēšanai.]]
Mirdzizlādes stabilitrona darbība pamatojas uz mirdzizlādes īpašību, mainoties [[strāva]]i, nemainīt sprieguma kritumu starp elektrodiem. Kad ir sākusies mirdzizlāde (tai nepieciešams noteikts spriegums, ko sauc par stabilitrona aizdegšanās spriegumu), pieaugot strāvai, pieaug katoda laukums, ko aptver mirdzizlāde. [[Strāvas blīvums]] jonizētajā gāzes daļā paliek nemainīgs, līdz ar to nemainās arī sprieguma kritums. Dažreiz, lai samazinātu aizdegšanās spriegumu, ierīces iekšienē ievada nelielu daudzumu radioaktīva preparāta (stabilitrons СГ14П).

==Izmantošana==
Pirms pusvadītāju stabilitronu izgudrošanas gāzu stabilitroni tika izmantoti kā mazjaudīgi parametriskie sprieguma stabilizatori elektroniskajā aparatūrā un atbalstsprieguma avoti sprieguma stabilizācijas iekārtās un mērierīcēs. Mūsdienās dažreiz pielieto stabila augstsprieguma iegūšanai (piemēram [[dozimetrs|dozimetru]] jeb [[radiometrs|radiometru]] [[Geigera skaitītājs|Geigera skaitītāju]] barošanai).

==Skatīt arī==
*[[stabilitrons|Pusvadītāju stabilitrons]]

[[Kategorija:Gāzu elektroierīces]]

[[de:Glimmstabilisator]]
[[en:Voltage regulator tube]]
[[ru:Стабилитрон тлеющего разряда]]