{{Infokaste mūzikas izpildītājs
|           Vārds = Marija Naumova
|          Attēls = Maria Naumova 2.JPG
|         Att_izm = 200px
|        Apraksts = 
|            Fons = solists
|        Dz_vārds = 
|      Pseidonīms = Marie N
|          Dzimis = {{dat|1973|6|23}}
|           Vieta = {{flaga|Latvija}} [[Rīga]], [[Latvija]]
|     Instrumenti = 
|           Žanrs = [[Popmūzika]]<br />[[Džezs]]
|    Nodarbošanās = dziedātāja
|            Gadi = [[1995]]-''pašlaik''
|Izdevējkompānija = [[Baltic Records Group]]
|   Darbojies_arī = 
|           Mlapa = [http://www.marien.lv www.marien.lv]
}}
'''Marija Naumova''' (dzimusi 1973. gada 23. jūnijā [[Rīga|Rīgā]]) ir [[krievi|krievu]] izcelsmes [[Latvija]]s dziedātāja, kas pazīstama arī ar skatuves vārdu '''''Marie N'''''. Vislielākais Naumovas panākums ir uzvara [[2002. gada Eirovīzijas dziesmu konkurss|2002. gada Eirovīzijas dziesmu konkursā]] ar dziesmu "I Wanna".

== Biogrāfija ==
Tā kā Marijas Naumovas māte ir aktrise, arī viņa jau bērnībā bija saistīta ar [[teātris|teātri]], savu pirmo lomu nospēlējot 10 gadu vecumā. Paralēli tam Naumova apmeklēja arī dziedāšanas nodarbības. Kopš 1995. gada Marija Naumova piedalījās vairākos jauno dziedātāju konkursos, bet 1997. gadā pirmoreiz sadarbojās ar komponistu [[Raimonds Pauls|Raimondu Paulu]], šo sadarbību turpinot arī vēlāk. 1998. gadā klajā nāca pirmais Naumovas solo albums [[krievu valoda|krievu valodā]] "[[До светлых слёз]]" ar R.Paula dziesmām. 

2000. gadā Marija Naumova pirmoreiz piedalījās [[Eirodziesma|Latvijas nacionālajā Eirovīzijas konkursa atlasē]] ar dziesmu "For You, My Friends". 2000. gada decembrī tika izdots pirmais Marijas Naumovas albums [[latviešu valoda|latviešu valodā]] "[[Ieskaties acīs]]", kas tapa sadarbībā ar [[Niks Matvejevs|Niku Matvejevu]], [[Elīna Garanča|Elīnu Garanču]] un [[Jāzepa Mediņa mūzikas skolas zēnu koris|J. Mediņa mūzikas skolas zēnu kori]]. Albums Latvijā ieguva Platīna diska statusu. 2001. gada sākumā Naumova atkal piedalījās Eirovīzijas atlasē, šoreiz ar dziesmu "Hey Boy, Follow Me" ieņemot 2. vietu aiz uzvarētāja [[Arnis Mednis|Arņa Medņa]]. Tā gada nogalē klajā nāca viņas nākamais solo albums "[[Ma Voix, Ma Voie]]" [[franču valoda|franču valodā]]. 

2002. gads Marijai Naumovai nāca ar uzvaru Latvijas Eirovīzijas atlasē ar dziesmu "I Wanna". 25. maijā Eirovīzijas finālkoncertā [[Tallina|Tallinā]] Naumova, startējot ar pseidonīmu ''Marie N'' kļuva par uzvarētāju, lielā mērā pateicoties krāšņajam šovam. Tajā pašā gadā tika izdoti uzreiz divi albumi "[[On A Journey]]" un tā latviskā versija "[[Noslēpumi (albums)|Noslēpumi]]". 2003. gadā albums tika izdots arī [[Vācija|Vācijā]]. 2003. gada maijā, kad Latvija rīkoja Eirovīzijas finālkoncertu, Marija Naumova kopā ar [[Renārs Kaupers|Renāru Kauperu]] vadīja šo pasākumu. 2004. gadā iznāca nākamais Naumovas albums "[[Nesauciet sev līdzi]]", kurā tika iekļautas dziesmas latviešu, angļu, franču un portugāļu valodās. 2005. gadā Marija Naumova tika iecelta par [[UNICEF]] labās gribas sūtni. Tā paša gada beigās iznāca pagaidām pēdējais albums "[[Another Dream]]" ar dziesmām franču un angļu valodās.

== Diskogrāfija ==
* "[[До светлых слёз]]" (1998)
* "[[Ieskaties acīs]]" (2000)
* "[[Ma Voix, Ma Voie]]" (2001)
* "[[On A Journey]]" (2002)
* "[[Noslēpumi (albums)|Noslēpumi]]" (2002)
* "[[Nesauciet sev līdzi]]" (2004)
* "[[Another Dream]]" (2005)

== Ārējās saites ==
* [http://www.marien.lv Marijas Naumovas oficiālā mājas lapa]

{{DEFAULTSORT:Naumova, Marija}}
[[Kategorija:Latviešu dziedātāji]]
[[Kategorija:Eirovīzijas dalībnieki]]
[[Kategorija:1973. gadā dzimušie]]

[[bg:Marie N]]
[[da:Marie N]]
[[de:Marie N]]
[[en:Marija Naumova]]
[[es:Marie N]]
[[fi:Marie N]]
[[fr:Marija Naumova]]
[[hr:Marie N]]
[[hu:Marie N]]
[[it:Marija Naumova]]
[[ka:მარია ნაუმოვა]]
[[lt:Marija Naumova]]
[[nl:Marie N]]
[[no:Marija Naumova]]
[[pl:Marija Naumova]]
[[pt:Marie N]]
[[ro:Marie N]]
[[ru:Наумова, Мария]]
[[sl:Marija Naumova]]
[[sv:Maria Naumova]]
[[tr:Marija Naumova]]