{{ezers
|ezers=Baskunčaks
|attēls=[[Attēls:Baskunchak.JPG|300px|Baskunčaks]]
|koordinātes=48°10’Z 46°53’A
|platība=115
|garums=18
|Vid_dziļums=?
|Max_dziļums=1
|tilpums=?
|augstums_vjl=-21
|izteka=Nav
|baseins=?
|valstis=[[Krievija]]
|salas=
|pilsētas=Nav
}}'''Baskunčaks''' ([[krievu valoda|krieviski]] - ''Баскунчак'') - liels [[sālsezers]] [[Krievija]]s teritorijā, [[Astrahaņas apgabals|Astrahaņas apgabalā]]. Atrodas ap 270 km ziemeļos no [[Kaspijas jūra]]s un ap 53 km austrumos no [[Volga]]s. Atrodas zem jūras līmeņa. 

Ezerā ietek Gorkaja un 25 avoti. Ezera ūdens sāļums - ap 300 g/l. Ezera gultni klāj 10 - 18 m biezs sāls slānis, taču sāli saturošu nogulumu kopējais biezums šeit sasniedz 6 km. Sāls ieguves rezultātā vietām ezera gultnē līdz 8 m dziļi robi. Pavasarī un rudenī [[rapa]]s (maksimāli sāļš ūdens) slāņa biezums sasniedz 1 m. Ezerā dzīvo tikai dažu sugu [[mikroorganisms|mikroorganismi]], kas spēj izturēt šādu sāļuma pakāpi.

Sāli ezerā iegūst jau kopš [[8. gadsimts|8. gs]], kad netālu gāja [[Zīda ceļš]]. Pirmoreiz rakstītos avotos minēts [[1627]]. gadā, kad minēts Krievijas ģeogrāfiskajā aprakstā kā vieta, kur "lauž sāli, kas dzidra kā ledus". Ezerā tiešām atrodama ārkārtīgi tīra sāls (99,8 % NaCl), to iegūst uzņēmums "Бассоль". Ieguves apjoms - 1,5 - 5 miljoni tonnu gadā. Sāls izvešanai uzcelts Baskunčaka dzelzceļš.

Jūlijā - augustā uz ezeru dodas tūristi, kas peldas rapā.

=== Bogdo kalns ===
Ezera dienvidu krastā stāv [[Bogdo kalns]] - vienīgais dabiskais kalns [[Piekaspijas zemiene|Piekaspijas zemienē]]. Kalna pakāje ir ap 20 m zem jūra slīmeņa, virsotne - ap 130 m virs jūras līmeņa. Kalna augstums gadā pieaug aptuveni par 1 mm, pateicoties tam, ka sāls slāņa lielais smagums lēnām izspiež to aizvien augstāk. Kalnā ir arī tukšumi un līdz 1,5 km garas [[ala]]s (Lielā Baskunčaka ala). Kalna atsegumos bagātīgi atrodamas [[triass|triasa]] faunas [[pārakmeņojums|pārakmeņojumi]].

Vietējiem iedzīvotājiem - [[kalmiki]]em - šis kalns ir svēts.

[[1997]]. gadā nodibināts dabas rezervāts, kas ietver Baskunčaku un Bogdo kalnu.

== Ārējās saites ==
{{Commonscat|Baskunchak|Baskunčaks}}
* [http://www.zin.ru/animalia/Coleoptera/rus/bogdo_kg.htm Ezera un tā apkaimes apraksts krievu valodā, attēli]

[[Kategorija:Krievijas ezeri]]
[[Kategorija:Sālsezeri]]
[[Kategorija:Beznoteces ezeri]]

[[cs:Baskunčak]]
[[de:Baskuntschak]]
[[en:Lake Baskunchak]]
[[eo:Baskunĉak]]
[[et:Baskuntšak]]
[[fr:Baskountchak]]
[[lt:Baskunčakas]]
[[nl:Baskoentsjakmeer]]
[[nn:Baskuntsjak]]
[[os:Баскунчак (цад)]]
[[pl:Baskunczak]]
[[ru:Баскунчак]]
[[uk:Баскунчак]]