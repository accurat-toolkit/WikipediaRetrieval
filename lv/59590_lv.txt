'''Veģetārisms un reliģija''' ir cieši saistīti vairākās austrumu reliģiski filosofiskajās mācībās, piemēram, [[hinduisms|hinduismā]], [[džainisms|džainismā]] and [[budisms|budismā]]). Džainismā [[veģetārisms]] ir obligāts, hinduismā un [[Mahājāna]]s budismā to aizstāv daži ietekmīgi svētie raksti un reliģiskās autoritātes.<ref>Tähtinen, Unto: ''Ahimsa. Non-Violence in Indian Tradition'', London 1976, p. 107-111; ''Religious Vegetarianism From Hesiod to the Dalai Lama'', ed. Kerry S. Walters and Lisa Portmess, Albany 2001, p. 37-91.</ref> Salīdzinoši tādās reliģijās kā
[[jūdaisms]], [[kristietība]] and [[islāms]] veģetāru uzturu neatbalsta galvenās autoritātes. Tomēr kristietībā ir atsevišķi atzari, kas atzīst veģetārismu balstoties reliģiskos argumentos.<ref>''Religious Vegetarianism From Hesiod to the Dalai Lama'' p. 123-167; Iacobbo, Karen and Michael: ''Vegetarian America. A History'', Westport (CT) 2004, p. 3-14, 97-99, 232-233.</ref>
Citas konfesijas, kas aizstāv nepieciešamību izvēlēties veģetāru uzturu, ir [[Septītās dienas adventisti]], [[rastafari]] un [[Starptautisk%C4%81_Kri%C5%A1nas_apzi%C5%86as_biedr%C4%ABba|Harē Krišnas kustība]].
<!-- Tomēr visu pasaules lielāko reliģiju svētajos rakstos ir atrodamas norādes uz veģetārismu kā ideālu [[dzīvesveids|dzīvesveidu]]. (vai nav pārāk POV?) -->

==Indijas izcelsmes reliģijas==
===Budisms===
Kopumā budismā nav aizlieguma ēst gaļu, tomēr pirmais no budisma [[ētika]]s pamatprincipiem ir aizliegums nogalināt cilvēku vai jebkuru citu dzīvnieku<ref>[http://web.singnet.com.sg/~alankhoo/Precepts.htm#Killing Leading a Buddhist Life and the Five Precepts]</ref> ([[ahimsa]]s jeb nevardarbības princips). Daudzi budisti šo principu izprot kā pienākumu izvairīties no gaļas ēšanas, taču pastāv arī citas interpretācijas. [[Buda]] esot nošķīris dzīvnieka nogalināšanu no gaļas ēšanas, uzsverot, ka slikts ir nevis tas, ko ēdam, bet amorālā rīcība, ar kuras palīdzību ēdiens iegūts. Vienubrīd Buda esot īpaši atteicies atbalstīt veģetārismu un [[Pali kanons|Pali kanonā]] minēts, ka Buda vairākos gadījumos ir ēdis gaļu. Tomēr pastāvēja noteikumi, kas liedza ēst atsevišķu veidu gaļu, piemēram, [[cilvēki|cilvēku]], [[leopardi|leopardu]] vai [[ziloņi|ziloņu]]. Arī mūkiem ir aizliegts ēst gaļu, ja tie ir pieredzējuši šī dzīvnieka nāvi vai, ja zina, ka tas ticis nogalināts īpaši viņiem.<ref>[http://www.urbandharma.org/udharma3/meat.html What the Buddha Said About Eating Meat]</ref>
Vairākās [[Mahājāna]]s [[sūtras|sūtrās]] Buda kritizē gaļas ēšanu. Mahājānas Mahaparinirvana sūtrā Buda norāda, ka "gaļas ēšana iznīcina līdzjūtības iedīgļus" un piebilst, ka viņš aizliedz jebkura veida gaļas ēšanu, pat ja dzīvnieks atrasts jau miris.<ref>[http://www.nirvanasutra.org.uk/mpnsvegetarianism.htm Nirvana Sutra: Appreciation of the "Mahayana Mahaparinirvana Sutra"]</ref> Garš Lankavatara sūtras fragments liecina, ka Budas uzskati ir bijuši par labu [[veģetārisms|veģetārismam]], jo [[justspēja|justspējīgo]] būtņu miesas ēšana, viņaprāt, nav saskaņojama ar [[Bodisatva]]s uzdevumu vairot līdzjūtību.<ref>[http://www.shabkar.org/scripture/sutras/lankavatara_sutra1.htm Lankavatara Sutra & The Faults of Eating Meat - 1/8]</ref> Arī vairākās citās Mahājānas sūtrās tiek uzsvērts aizliegums ēst gaļu.<ref>http://www.buddhistfood.org/scripture/sutras/index.htm</ref>
Buda esot norādījis, ka, lai saglabātu tīrību, bodisatvam nevajadzētu lietot ne tikai gaļu, bet arī piena produktus, ādas, kažokādas un zīda apģērbu. Tikai tad cilvēks varot būt "patiešām brīvs".<ref>[http://online.sfsu.edu/~rone/Buddhism/Shurangama/Shurangama.htm Shurangama Sutra, p.145-7. (6p 25)]</ref> Mūsdienās šāds dzīvesveids ir raksturīgs [[vegānisms|vegāniem]].

Tiek uzskatīts, ka nogalinot dzīvniekus un ēdot gaļu tiek vienlaikus pārkāpti vairāki budisma principi. Nogalinot [[justspēja|justspējīgas]] būtnes tiek traucēts to ceļš uz [[nirvāna|nirvānu]]. Saskaņā ar uzskatu, ka visas būtnes ir vienota veseluma daļas, nogalinot tiek kaitēts arī sev. Turklāt tādējādi tiek radīta slikta [[karma]], kas var radīt jaunas ciešanas. Nogalinot tiek vairotas arī ciešanas, kas rodas [[nāve]]s un [[reinkarnācija|atdzimšanas]] ciklā.<ref>[http://online.sfsu.edu/~rone/Buddhism/Buddhist%20Diet.htm The Buddhist Diet by Michael Ohlsson]</ref>

Sava veida risinājums šai problēmai radās, kad indiešu tradīciju motivētie mūki pārcēlās uz [[Ķīna|Ķīnas]] teritoriju. Tur tiem uzradās atbalstītāji, kas ziedoja nevis pārtiku, bet naudu. No tā laika ķīniešu mūki un tie, kas sāka apdzīvot ziemeļu teritorijas, iekopa paši savus zemes gabalus un iegādājās visu pārējo uzturā nepieciešamo tirgū. Līdzīgu risinājumu rada arī citi kalnaino reģionu, piemēram, Tibetas, budisti, kas par miesniekiem algoja musulmaņus.<ref>[http://www.berzinarchives.com/web/en/archives/study/islam/general/buddhist_view_islam.html A Buddhist View of Islam]</ref><ref>[http://www.countercurrents.org/comm-sikand130206.htm Muslim-Buddhist Clashes In Ladakh: The Politics Behind The 'Religious' Conflict]</ref>

Viduslaiku Japānā budistu veģetārismu pamatojošā [[filosofija]] nostiprinājās [[Kamakura]]s periodā, kad tā sāka izplatīties zemnieku vidū. Cilvēki, kas bija iesaistīti nokauto dzīvnieku un to ķermeņa daļu tirdzniecībā, tika pakļauti diskriminācijai. Tika uzskatīts, ka šie cilvēki ir pret budisma nenogalināšanas principu.<ref>Ishige, Naomichi. The History and Culture of Japanese Food, New York: Columbia University Press, 2001, p. 58. ISBN 0710306571</ref>

====Mūsdienu budistu attieksme====
Mūsdienās budistu attieksme pret veģetārismu dažādās pasaules vietās ir atšķirīga. [[Koreja|Korejā]], [[Ķīna|Ķīnā]] un [[Vjetnama|Vjetnamā]] mūki parasti neēd gaļu. [[Japāna|Japānā]] ir novirzieni, kuros neēd gaļu, bet lielākajā daļā novirzienu ēd. [[Teravāda]]s budistiem [[Šrilanka|Šrilankā]] un Dienvidaustrumāzijā esot ļauts lietot gaļu, ja vien nepastāv aizdomas, ka dzīvnieks nogalināts tieši viņu dēļ. [[Taivāna|Taivānā]] mūki, mūķenes un vairums laju nelieto [[dzīvnieku izcelsmes produkti|dzīvnieku izcelsmes produktus]] un smakojošos dārzeņus (piemēram, ķiplokus un sīpolus). Kaut arī, piemēram, [[XIV Dalailama]], runājot par veģetārismu, ir norādījis: "Tas ir brīnišķīgs. Mums noteikti ir jāveicina veģetārisms"<ref>[http://www.kmspks.org/articles/vege.htm Must Buddhists Be Vegetarian?]</ref><ref>His Holiness the Dalai Lama, Buddha Heart, Buddha Mind: Living the Four Noble Truths, 2000</ref>, [[Tibeta|Tibetā]] un citur augstkalnu reģionos, kur dārzeņu audzēšana ir īpaši sarežģīta, veģetārisms ir maz izplatīts.

===Hinduisms===
Vairumā galveno [[Hinduisms|hinduisma]] virzienu veģetārisms tiek uzskatīts par ieteicamu. Tam ir ētiski, reliģiski un ar veselību saistīti iemesli: nevardarbības princips, kas tiek attiecināts uz dzīvniekiem; vēlme piedāvāt dievībām tikai "tīru" (veģetāru) ēdienu, lai saņemtu to atpakaļ kā [[prasāda|prasādu]]; un pārliecība, ka neveģetāra pārtika ir kaitīga prāta spējām un garīgai attīstībai. Nevardarbības princips ir kopīgs visiem hinduisma virzieniem, kas praktizē veģetārismu, bet abi pārējie aspekti dažādos virzienos atšķiras.

====Nevardarbības princips====
[[Attēls:Indianfoodleaf.jpg|thumb|Dažādi Dienvidindijas ēdieni pasniegti uz banāna lapas.]]
Nevardarbības principa attiecināšana uz dzīvniekiem ir saistīta ar vēlmi izvairīties no negatīvām [[karma|karmiskām]] sekām, kas rodas vardarbības rezultātā. Hinduisti uzskata, ka šīs sekas skar ne tikai miesnieku, mednieku un makšķernieku, bet arī gaļas vai zivs ēdāju.<ref>Tähtinen p. 1-13, 38-43, 104-111; Schmidt, Hanns Peter: ''The Origin of Ahimsa'', in: ''Mélanges d'Indianisme à la mémoire de Louis Renou'', Paris 1968, p. 625-655; Alsdorf, Ludwig: ''Beiträge zur Geschichte von Vegetarismus und Rinderverehrung in Indien'', Wiesbaden 1962, p. 575-577.</ref> Jautājumi par reliģiskiem pienākumiem pret dzīvniekiem un negatīvu karmu, kas rodas vardarbības (''himsa'') rezultātā, tiek detalizēti apspriests hindu svētajos rakstos un reliģiskas ievirzes tekstos par tieslietām.

Hindu svētie raksti tiek saistīti ar [[Vēdas|vēdisko periodu]], kas, pēc mūsdienu vēsturnieku domām, attiecināms uz laika posmu līdz aptuveni 500. gadam p.m.ē. Vēdiskajā sabiedrībā gaļas ēšana nebija aizliegta, taču to ierobežoja specifiski noteikumi. Dažos nozīmīgos svētajos rakstos vardarbība pret [[mājdzīvnieki]]em ir aizliegta, izņemot upurēšanu rituālos. Šādu skatījumu pauž [[Mahābhārata]] (3.199.11-12<ref>Pēc citas numerācijas 3.199 ir 3.207.</ref>; 13.115; 13.116.26; 13.148.17), [[Bhāgavata Purāna]] (11.5.13-14) un Čandogja [[Upanišadas|Upanišada]] (8.15.1) kā arī pazīstamais reliģisko un juridisko principu teksts [[Manu Smriti]] (5.27-44). Šajos tekstos tiek nosodīta dzīvnieku nogalināšana un gaļas ēšana, izņemot gadījumus, kad to veic priesteri upurēšanas rituālu ietvaros. Mahābhāratā karotāju kastai ([[kšatriji]]em) ir atļauts medīt un ēst gaļu, "kas iegūta pateicoties drošsirdībai" (13.115.59-60; 13.116.15-18), taču šāda rīcība ir aizliegta [[eremīti]]em jeb reliģiozajiem vientuļniekiem, jo tiem jābūt pilnībā nevardarbīgiem, lai nekavētu garīgo attīstību.<ref>Alsdorf p. 592-593.</ref>

Manu Smriti (5.27-55) un Mahābhāratā (12.260<ref>[http://www.sacred-texts.com/hin/m12/m12b095.htm Mahābhārata 12.260]. Pēc citas numerācijas 12.260 ir 12.268.</ref>; 13.115-116; 14.28) ir garas debates par rituālās nogalināšanas un tai upurēto dzīvnieku miesas ēšanas pieļaujamību. Mahābhāratā gan gaļas ēdāji, gan veģetārieši piedāvā dažādus argumentus, lai pamatotu savus viedokļus. Bez debatēm par mājdzīvniekiem tur ir arī garas pārrunas, kurās mednieki aizstāv [[medniecība|medīšanu]] un gaļas ēšanu.<ref>[http://www.sacred-texts.com/hin/m03/m03207.htm Mahābhārata 3.199]. Pēc citas numerācijas 3.199 ir 3.207.</ref> Šie teksti parāda, ka nevardarbības idejas aizstāvji kritizējuši gan rituālo nogalināšanu, gan medības un ka šo darbības veidu pieņemamība bija diskutabla.<ref>Alsdorf p. 572-577 (par Manu Smriti) and p. 585-597 (par Mahābhāratu).</ref> Mūsdienu hinduismā vēdisko tekstu ietekmē nokaušana ir praktiski izzudusi.

====Garīgie aspekti====
Dažās tradīcijās - īpaši [[vaišnavisms|vaišnavismā]] - ir būtiski, ka pirms ēšanas jebkurš ēdiens tiek piedāvāts izvēlētajai [[dievība]]i - tādējādi ēdiens pārtop par [[prasāda|prasādu]].<ref>[http://www.gauranga.lv/gita/gita03.htm Bhagavad-Gīta 3.13].</ref> Šo noteikumu strikti ievēro [[Bhakti joga]]s skolas mācekļi - saskaņā ar priekšrakstiem, kurus tie ievēro, par prasādu var būt tikai veģetārs ēdiens.<ref>[http://www.sacred-texts.com/hin/m12/m12b092.htm Mahābhārata 12.257] (Pēc citas numerācijas 12.257 ir 12.265); [http://www.gauranga.lv/gita/gita9.htm Bhagavad-Gīta 9.26]; Bhāgavata Purāna 7.15.7.</ref>

Veģetārisms ir obligāts arī [[hatha joga]]s praktizētājiem.<ref>[http://lv.wikipedia.org/wiki/Gherand_Samhita Gherand Samhita] 5.17-21.</ref> Tie seko norādījumiem, kas pausti [[Bhagavad-Gīta|Bhagavad-Gītā]]<ref> [http://www.gauranga.lv/gita/gita17.htm Bhagavad-Gīta 17.7-10].</ref> par to, ka jāēd tikai augstas kvalitātes ēdiens, jo uzskata, ka ēdiens var ietekmēt personību, garastāvokli un psihi. Ir teikts, ka gaļa vairo slinkumu, nezināšanu un rada nevēlamu mentālu stāvokli ''[[tamas]]'' ("tumsība", "tumsonība"<ref>[http://www.gauranga.lv/gita/gita14.htm Bhagavad-Gīta 14.8; 14.13; 14. 15.]</ref>), savukārt veģetārs uzturs tiek uzskatīts par garīgo attīstību veicinošu, jo tas vairo vēlamās ([[satva|satviskās]]) īpašības.

====Būtiski fragmenti svētajos rakstos====
[[Attēls:Vegetarian Curry.jpeg|right|thumb|200px|[[Indiešu virtuve]] piedāvā ļoti dažādus veģetārus ēdienus, jo [[Hinduisms|hinduisma]] principi, ko praktizē vairums indiešu, veicina pievēršanos veģetārismam. Attēlā redzams veģetārais [[tali]].]]

{{quotation|"Ko gan varam teikt, kad redzam grēcīgu cilvēku nokaujam dzīvi mīlošas nevainīgas un veselīgas radības? Tādēļ, o valdniek, zini, ka gaļas atmešana ir ticības, debesu un laimības augstākais patvērums. Atturēšanās no pārestības ir augstākā ticība. Tā ir arī augstākā grēku nožēlošana. Tā ir arī augstākās patiesības, no kā izriet visi pienākumi. Miesu nevar iegūt no zāles vai koksnes, vai akmens. To nevar iegūt citādi, kā vien nokaujot dzīvu radību. Lūk, tā ir miesas ēšanas vaina. [..] Tas cilvēks, kas atturas no gaļas, nekad nav pakļauts bailēm no kādas radības, o valdniek. Visas radības tiecas pēc viņa aizsardzības. Viņš nekad nesagādā rūpes citiem un nekad pats nezaudē mieru. Ja neviens neēstu miesu, nebūtu neviena, kas nonāvētu dzīvas radības. Cilvēks, kas nonāvē dzīvas radības, nonāvē tās miesas ēdāju dēļ. Ja miesu turētu par neēdamu, dzīvu radību kaušanas nebūtu. Ēdāju dēļ pasaulē notiek dzīvu radību kaušana. Tā kā cilvēki, kas nokauj dzīvas radības vai kuru dēļ radības tiek nokautas, saīsina to mūžu, o diženais, ir skaidrs, ka tam, kas vēl labu sev, jāatsakās no gaļas pavisam. [..]
Miesas pircējs atbalsta ''himsu'' [vardarbību] ar savu bagātību; tas, kurš ēd miesu, to pašu dara, baudot garšu; kāvējs atbalsta ''himsu'' tieši sasienot un nonāvējot dzīvnieku. Tātad ir trīs veidu nonāvēšana. Tas, kurš atnes miesu vai sūta pēc tās, tas, kurš nogriež dzīvnieka locekļus un tas, kurš pērk, tirgo vai gatavo miesu un ēd to - tie visi uzskatāmi par gaļas-ēdājiem." ([[Mahābhārata]] 13.115)<ref>[http://www.mahabharataonline.com/translation/mahabharata_13b080.php Mahābhārata 13.115].</ref>}}

{{quotation|"Tie grēcīgie, kas nezina par īstiem reliģiskiem principiem, bet tomēr sevi uzskata par pilnībā dievbijīgiem, bez nožēlas veic varas darbus pret nevainīgiem dzīvniekiem, kas tiem pilnībā uzticas. Savās nākamajās dzīvēs šādus grēcīgus ļaudis apēdīs tās pašas radības, ko viņi nonāvējuši šajā pasaulē." ([[Bhāgavata Purāna]] 11.5.14)<ref> [http://srimadbhagavatam.com/11/5/14/en1 Bhāgavata Purāna 11.5.14].</ref>}}

{{quotation|"Cilvēkam, kas pilnībā apzinās reliģiskos principus, nepienākas piedāvāt neko tādu kā gaļa, olas vai zivs Sradha ceremonijā un, pat ja viņš ir [[kšatrijs]] (karotājs), tam nevajadzētu ēst šādas lietas." (Bhāgavata Purāna 7.15.7)<ref> [http://srimadbhagavatam.com/7/15/7/en1 Bhāgavata Purāna 7.15.7].</ref>}}

====Pašreizējā situācija====
Mūsdienu Indijā hindu ēšanas paradumi variē atkarībā no kopienas vai kastas, kurai tie piederīgi kā arī atkarībā no reģiona. Vairums hindu veģetāriešu ir laktoveģetārieši - tie izvairās no olām, bet lieto [[piens|pienu]] un piena produktus.

Saskaņā ar 2006. gadā veikta pētījuma datiem veģetārisms Indijas piekrastes štatos ir mazāk izplatīts, bet vairāk izplatīts tas ir iekšzemes štatos - rietumos un ziemeļos kā arī [[Bramins|braminu]] vidū - no tiem 55% ir veģetārieši.<ref name=Food_habits_of_a_nation>{{cite news | author = Yadav, Y.| coauthors= Kumar, S|title = The food habits of a nation| url = http://www.thehindu.com/2006/08/14/stories/2006081403771200.htm | work = The Hindu | date = August 14, 2006|Apskatīts = 2008-08-14 }}</ref> Daudzi piekrastes iedzīvotāji ēd zivis. Īpaši [[Bengālija]]s hindu vidū ar dzejas, literatūras un mūzikas palīdzību ticis romantizēts priekšstats par zvejniekiem un zivju gaļas lietošanu pārtikā.

===Džainisms===
[[Attēls:Jain hand.svg|thumb|right|120px|Plauksta ar riteni vidū simbolizē [[Džainisms|džainu]] solījumu ievērot ahimsas principu. Ritenis attēlo pārdzimšanu ritumu, no kura var atbrīvoties, ejot patiesīguma un nevardarbības ceļu.]]
[[Džainisms|Džainismā]] nepieciešamība pēc veģetārisma tiek pamatota ar nevardarbības jeb [[ahimsa]]s principu, līdzīgi kā budismā un hinduismā, tomēr džainismā šis princips ir striktāks. Jebkura rīcība, kas tieši vai netieši rosina nogalināšanu vai cita veida kaitēšanu, tiek uzskatīta par vardarbību (''himsa''), kas rada nevēlamu karmu. Ahimsas principa mērķis ir nepieļaut šādas karmas rašanos.<ref>Laidlaw, James: ''Riches and Renunciation. Religion, economy, and society among the Jains'', Oxford 1995, p. 26-30, 191-195.</ref> Apmērs, kādā to izprot, hinduistu, budistu un džainistu vidū atšķiras. Džaini nevardarbību uzskata par vissvarīgāko reliģisko pienākumu (''ahiṃsā paramo dharmaḥ'' - izteikums, kas nereti iegravēts džainu [[Templis|tempļos]]).<ref>Dundas, Paul: ''The Jains'', second edition, London 2002, p. 160; Wiley, Kristi L.: ''Ahimsa and Compassion in Jainism'', in: ''Studies in Jaina History and Culture'', ed. Peter Flügel, London 2006, p. 438; Laidlaw p. 153-154.</ref> Tas ir obligāts priekšnoteikums, lai sasniegtu džainu augstāko mērķi - atbrīvošanos no [[Reinkarnācija|pārdzimšanu]] cikla.<ref>Hemacandra, ''Yogashastra'' 2.31.</ref> Šis mērķis džainiem ir kopīgs ar budistiem un hinduistiem, taču viņu pieeja ir īpaši stingra prasībā pēc konsekvences un vispusīguma. Viņu pedantiskā izvairīšanās no jebkādas vardarbības un īpaši ēdiena sakarā, būtiski nosaka viņu askētisko [[dzīvesveids|dzīvesveidu]], kas ir īpaši raksturīga džainu identitātes iezīme.<ref>Laidlaw p. 154-160; Jindal, K.B.: ''An epitome of Jainism'', New Delhi 1988, p. 74-90; Tähtinen, Unto: ''Ahimsa. Non-Violence in Indian Tradition'', London 1976, p. 110; Dundas p. 176-177.</ref>

===Sikhisms===
Kaut arī [[Sikhisms|sikhismā]] nav pienākuma atteikties no gaļas, reliģisku pasākumu laikā tiek pasniegts tikai veģetārs ēdiens, jo sikhu kopējā estuve ir atvērta jebkuram. Tā kā daudzās ticībās pastāv ierobežojumi attiecībā uz gaļas ēšanu, pagatavošanu u.tml. un šos ierobežojumus atzīst arī daļa sikhu, drošākā iespēja, pēc sikhu guru domām, ir pasniegt veģetāru ēdienu. Vairums sikhu uzskata, ka tiem jāizvairās tikai no tādu dzīvnieku gaļas, kas nogalināti rituālā veidā, piemēram, no [[halals|halala]] un [[košers|košera]] gaļas.<ref>[http://www.sikhs.org/meat_au.htm Misconceptions About Eating Meat - Comments of Sikh Scholars by Sandeep Singh Brar]</ref><ref>[http://www.faithandfood.com/Sikhism.php Faithandfood Fact Files - Sikhism]</ref>

Sikhi uzskata, ka dvēselei pirms iemiesošanās cilvēkā var būt 8,4 miljoni iemiesošanos veidu dažādās citās dzīvības formās. Šīs dzīvības formas var būt minerāli, augi vai dzīvnieki, kurus sikhi savstarpēji nenošķir, bet nošķir tikai no cilvēka.<ref>[http://www.srigranth.org/servlet/gurbani.gurbani?Action=Page&Param=176&english=t&id=7349 Page 176 Sri Guru Granth Sahib Ji]</ref>

Sikhu [[Guru Nānaks]] ir teicis, ka reliģijas kontekstā ir bezjēdzīgi vai muļķīgi diskutēt par gaļas ēšanas pieļaujamību.<ref>[http://www.srigranth.org/servlet/gurbani.gurbani?Action=Page&g=1&h=1&r=1&t=1&p=0&k=0&Param=1289 Page 1289 Sri Guru Granth Sahib Ji]</ref>

==Ābramiskās reliģijas==
[[Ābramiskās reliģijas]] - [[Jūdaisms|jūdaisma]], [[kristietība]]s un [[Islāms|islāma]] tradīcijas vieno saistība ar [[Ēdenes dārzs|Ēdenes dārza]] sižetu, kurā atrodamas atsauces uz uztura veidu, kas līdzinās [[frutārisms|frutārismam]]:
{{quotation|"Un Dievs sacīja: "Redzi, Es jums esmu devis visus augus, kas nes sēklu, kas vien ir zemes virsū, un visus kokus, kas augļus nes, kam sēkla sevī; tie lai jums būtu par ēdamo." (Pirmā [[Mozus]] grāmata 1:29)<ref>[http://www.bibelesbiedriba.lv/latviesu-bibele/mozus1/1moz01.htm Pirmā Mozus grāmata 1:29]</ref>}}

Tomēr tikai neliela daļa no minēto tradīciju sekotājiem praktizē šādu uztura veidu. Tam par iemeslu varētu būt tas, ka pēc cilvēka krišanas [[grēks|grēkā]] Mozus grāmatā [[Noass|Noasam]] (iespējams, arī viņa pēctečiem) tiek atļauts ēst dzīvnieka miesu:
{{quotation|"Bailes un izbīšanās jūsu priekšā lai pārņem visus zemes zvērus, visus putnus gaisā un visus tos, kas vien kust zemes virsū, un visas zivis jūrā. Jūsu rokās tie ir nodoti. Viss, kas vien kust un kam ir dzīvība, lai jums ir par barību. Es jums to visu nododu, tāpat kā zaļos augus, lai tie jums noder barībai." (Pirmā Mozus grāmata 9:2-4)<ref>[http://www.bibelesbiedriba.lv/latviesu-bibele/mozus1/1moz09.htm Pirmā Mozus grāmata 9:2-4]</ref>}}

===Islāms===
[[Korāns|Korānā]] ir atļauta dzīvnieku gaļas ēšana (Korāns 5:1)<ref name="EoR&N">Encyclopedia of Religion and Nature, Islam, Animals, and Vegetarianism</ref><ref>[http://www.usc.edu/dept/MSA/quran/005.qmt.html#005.001 Qur'an 5:1]</ref> un kaut arī daži [[sūfiji|sūfisma]] virzieni ir praktizējuši veģetārismu, līdz šim nav bijis nopietnu Korāna interpretāciju, kas runātu par labu veģetārismam.<ref name="EoR&N" /> 

[[Muhameds|Muhamedam]] tiek piedēvēti vairāki izteicieni, kuri atbalsta veģetārismu un nosoda agresīvu attieksmi pret dzīvniekiem.<ref>Gabriel Cousens [http://books.google.com/books?id=XsBJnpCwWLYC&printsec=frontcover#PPA399,M1 Conscious Eating, p. 399], North Atlantic Books, 2000, ISBN 1556432852, 9781556432859</ref>.
<!-- Tomēr arī mūsdienu musulmaņu vidū ir veģetārieši - piemēram, Irānā darbojas Irānas veģetāriešu biedrība (''Iranian Vegetarian Society'').{{Fact}} [[Korāns]] atļauj gaļas ēšanu, tomēr tajā ir ieteikts uzturā lietot veselīgu barību{{Fact}}, un daļa musulmaņu secina, ka ar to domāts veģetārs uzturs.{{Fact}} http://www.islamicconcerns.com/ --> 

===Jūdaisms===
[[Rabīns|Rabīniskais]] jūdaisms kopumā ir pret atturību un iesaka baudīt lietas pareizā veidā. Attiecībā uz ēdienu šādu pamācību Jeruzalemes [[Talmuds|Talmudā]] pauž fragments: "Cilvēkam būs jāatskaitās par visu, ko redzējis, bet nav ēdis"<ref>''Kiddushin'' 4:12</ref> (tas gan attiecas tikai uz atļautajiem jeb [[Košers|košera]] ēdieniem, nevis aizliegto pārtiku, piemēram, cūkgaļu).<!-- No otras puses - Talmuds ir pret nodošanos baudām un iesaka, lai uzturā lietotu pamatā augu barību.{{Nepieciešama atsauce}} Jūdu veģetāriešiem, kas ņem vērā šo ieteikumu, atteikšanās no gaļas nav atturības (kā sevis piespiešanas) veids, jo tie uzskata, ka veselīgāk ir neēst gaļu, tāpēc arī neilgojas pēc tās. -->

Pēc atsevišķu jūdu klasisko komentētāju (''meforshim'') domām 1. Mozus grāmatā 1:29 rakstītais nozīmē, ka Dieva sākotnējā plānā cilvēks bijis veģetārietis un Dievs tikai vēlāk devis atļauju ēst gaļu cilvēka vājā rakstura dēļ.{{Nepieciešama atsauce}} Citi komentētāji uzskata, ka cilvēki drīkst ēst dzīvniekus, jo Dievs [[Ādams un Ieva|Ādamam un Ievai]] ļāvis valdīt pār tiem.{{Nepieciešama atsauce}}

Kopumā jūdaismā nav ticis veicināts veģetārisms. Tomēr atsevišķi prominenti rabīni ir veicinājuši pievēršanos veģetāram dzīvesveidam, piemēram, Palestīnas pirmais virsrabīns [[Ābrams Īzaks Kūks]], viņa skolnieks [[Deivids Koens]] (zināms kā "Ha-Nazir") un Izraēlas virsrabīns [[Šlomo Gorens]].{{Fact}}

Rabīns [[Īzaks ha-Levi Hercogs]] ir teicis: 
{{quotation|"Padziļinoties zināšanām par to, ko iesaka jūdaisma tradīcija, jūdi aizvien vairāk pievērsīsies veģetārismam... Vesela plejāde galveno rabīnu un garīgo līderu... ir atzinuši vegetārismu par jūdu morāles mācības sākotnējo/augstāko (''ultimate'') jēgu."{{Fact}}}}

"Ideālajā variantā cilvēkam nevajadzētu ēst gaļu, jo viņa dēļ tiek atņemta dzīvība, ir jānonāvē dzīvnieku." Rabīns Milgroms uzskata, ka bauslis pret asinīm ir kā likums, kas atļauj cilvēkam "nodoties gaļas ēšanas baudai nekļūstot rupjam un nežēlīgam."{{Fact}}

Dažas ortodoksālas autoritātes iebilst pret pievēršanos veģetārismam, ja tas notiek tāpēc, ka cilvēks atzīst [[dzīvnieku tiesības]] vai līdzīgu sekulāru ētisku apsvērumu dēļ. Pēc viņu domām, tādējādi tiek izjaukta [[hierarhija]], kurā dzīvnieki ir pakļauti cilvēkam, turklāt tā rezultātā var tikt pazemināts cilvēka dievišķais statuss. Tomēr norādīts arī, ka veģetārisms ir pieļaujams pragmatisku apsvērumu vārdā, (piemēram, ja košera gaļa ir dārga vai nepieejama), veselības vai gaumes dēļ.<ref>[http://www.simpletoremember.com/vitals/vegetarianism-and-judaism.htm Vegetarianism and Judaism]</ref>

Daži uzskata, ka jūdaisma reliģisko likumu kopums [[halakha]] atzīst gaļas ēšanu [[Sabats|Sabata]] un festivālu maltīšu ietvaros, tādēļ daļa ortodoksālo ebreju, kuri ikdienā ir veģetārieši, tomēr ēd gaļu šo svētku laikā.{{Nepieciešama atsauce}}

Tie jūdi, kuri ir veģetārieši, izmanto vairākus argumentus, kas balstīti jūdaisma tradīcijā. Viens no tiem ir šāds - tā kā [[Ādams un Ieva|Ādamam un Ievai]] netika atļauts ēst gaļu un tā kā šī paša iemesla dēļ saskaņā ar pravietojumu "Mesiju laikmetā" visa pasaule būs veģetārieši, tad gaļas neēšana ir solis šī mērķa virzienā. Cits arguments - [[šehita]]s (rituālās nogalināšanas) likumi ir paredzēti, lai mazinātu dzīvnieku ciešanas taču šodienas [[industriālā lopkopība]] un ātrgaitas mehanizētās [[kautuve]]s kā arī pat [[košers|košera]] kautuves, pēc dažu autoritāšu domām, pietiekami neatbilst kritērijiem, lai uzskatītu gaļu par košeru. Trešais arguments ir par to, ka senie gudrie noteikuši festivālos ēst tikai olīvas lieluma gaļas gabalus, bet pat tad tas notika tāpēc, ka Talmuda laikos gaļa tika uzskatīta par būtisku uztura daļu (savukārt mūsdienu veģetārieši norāda uz zinātnes atzinumiem, ka tā nav).{{Nepieciešama atsauce}}

==== Būtiski fragmenti svētajos rakstos ====
Pastāv uzskats, ka sākotnēji gaļas ēšana notikusi tikai kā daļa no dzīvnieku rituālās upurēšanas un vēlāk šī saistība aizmirsta.{{Nepieciešama atsauce}}

{{quotation|"Kaut viņi arī daudz lopu kauj upurēšanai un ēd viņu gaļu, Tas Kungs tomēr netur labu prātu uz viņiem; (..)." ([[Hozeja]]s 8:13)<ref>[http://www.bibelesbiedriba.lv/latviesu-bibele/hozejas/Hozejasgr08.htm Hozejas grāmata 8:13]</ref>}}

{{quotation|"Jo Man ir prieks par mīlestību un ne par upurēšanai nokautiem lopiem, Man patīk Dieva atziņa un nebūt ne dedzināmie upuri." (Hozejas 6:6)<ref>[http://www.bibelesbiedriba.lv/latviesu-bibele/hozejas/Hozejasgr06.htm Hozejas grāmata 6:6]</ref>}}

{{quotation|"21 Tā saka Tas Kungs Cebaots, Israēla Dievs: "Lieciet tomēr klāt savus dedzināmos upurus pie saviem kaujamiem upuriem un ēdiet to gaļu! 22 Jo Es jūsu tēviem tanī dienā, kad Es tos izvedu no Ēģiptes zemes, neko nenoteicu, nedz pavēlēju par dedzināmiem un kaujamiem upuriem, 23 bet Es tiem devu šādu pavēli: klausait Manu balsi, tad Es būšu jūsu Dievs, un jūs būsit Mana tauta; staigājiet pa visiem tiem ceļiem, ko Es jums pavēlu, lai jums labi klājas! 24 Bet tie Man neklausīja un savas ausis neatvēra; tie staigāja pēc savas ļaunās sirds padoma un pagrieza Man muguru un ne vaigu." ([[Jeremija]]s 7:21-24)<ref>[http://www.bibelesbiedriba.lv/latviesu-bibele/jeremijas/Jereremijasgr07.htm Jeremijas grāmata 7:21-24]</ref>}}

{{quotation|"Kas nokauj vērsi, līdzīgs tam, kas cilvēku nokauj; kas upurē jēru, līdzīgs tam, kas lauž sprandu arī sunim; kas upurē ēdamu upuri, līdzīgs tam, kas upurē arī cūkas asinis; kas vīraku kvēpina kā piemiņas upuri, līdzīgs tam, kas cildina arī elkus. Kā šie izvēlējušies paši savus ceļus un viņu dvēselei labpatīk šādas viņu pašu nelietības." ([[Jesaja]]s 66:3)<ref>[http://www.bibelesbiedriba.lv/latviesu-bibele/jesajas/Jesejasgr66.htm Jesajas grāmata 66:3]</ref>}}

===Kristietība===
[[Bībele|Bībelē]] attiecībā uz veģetārismu ir atrodami visai pretrunīgi izteikumi. Gaļas ēšana kristiešiem ir atļauta, taču nav ieteicama.

Atsevišķi kristiešu mūku ordeņi ir atbalstījuši veģetārismu, piemēram, "[[tuksneša tēvi]]", [[trapisti]], [[Benediktīniešu ordenis|benediktieši]] un [[kartūzieši]]. Dažas kristiešu grupas, piemēram, [[Septītās dienas adventisti]] un [[Kristīgais anarhisms|kristīgie anarhisti]] uztver bibliskos pravietojumus par vispārēju veģetārismu (piemēram, Jesajas 11:6-7)<ref>[http://www.bibelesbiedriba.lv/latviesu-bibele/jesajas/Jesejasgr11.htm Jesajas grāmata 11:6-7.] "Tad vilks mājos pie jēra un pantera apgulsies pie kazlēna; teļš un jauns lauva, un trekni lopi būs kopā, un mazs zēns tos ganīs. Govs un lāču māte ganīsies kopā, un viņu bērni gulēs kopā, un lauva ēdīs salmus kā vērsis."</ref>  burtiski un dod atbalsta veģetārismu kā vēlamu, bet ne obligātu. Tomēr vairums evaņģēlisko grupu šos pravietojumus neuzskata par tik svarīgiem un tā vietā, piemēram, norāda uz pravietojumiem par upurēšanu mesiju laikmetā - daudzos no tiem minēta arī gaļas ēšana, piemēram, Ecehiēla grāmatā 46:12<ref>[http://www.bibelesbiedriba.lv/latviesu-bibele/ecehiela/Ecehielagramata46.htm Ecekiēla grāmata 46:12.] "Bet, kad valdnieks upurē labprātīgi dedzināmo vai pateicības upuri, tad viņam jāatver rītu puses vārti; un viņam būs upurēt savu dedzināmo upuri un savu pateicības upuri, kā viņš to paradis darīt sabatā, un, kad viņš aiziet, vārtus būs aizvērt."</ref> un Trešajā Mozus grāmatā. 7:15-20<ref>[http://www.bibelesbiedriba.lv/latviesu-bibele/mozus3/tresa_mozus_gramata07.htm 3. [[Mozus]] grāmata 7:15-20.] "Kaujamā pateicības upura gaļa jāēd upura nešanas dienā, nekā no tās nevar atstāt nākamai dienai. Bet, ja upurē kāda solījuma dēļ vai labprātīgi, tad kaujamais upuris jāēd upurēšanas dienā, bet atlikumu var ēst nākamajā dienā. Bet upura gaļas atlikums trešajā dienā ir ugunī jāsadedzina. Bet, ja tomēr kāds ēstu no kaujamā pateicības upura gaļas trešajā dienā, tad tas nebūs patīkams upuris, un šo upuri viņam neieskaitīs; tā būs nešķīsta upura gaļa, un tas, kas to ēdīs, būs vainu uz sevi uzkrāvis. Arī gaļu, kas nākusi saskarē ar kaut ko nešķīstu, nevar ēst, bet tā ir ugunī sadedzināma; ikkuru tīru gaļu var ēst. Cilvēks, kurš ēd no kaujamā pateicības upura gaļas, kas novēlēta Tam Kungam, kamēr viņš pats ir vēl nešķīsts, - tāds cilvēks lai tiek izdeldēts no savas tautas."</ref>.

Dažas pazīstamas vēsturiskas personības, piemēram, [[Sv. Augustīns]] un [[Sv. Dāvids]] kļuva par veģetāriešiem [[askētisms|askētisma]] dēļ. 19. gadsimtā [[Bībeles kristieši]] izveidoja pirmās veģetāriešu grupas Anglijā un ASV.

==== Būtiski fragmenti Bībelē ====
===== Vecā Derība =====
Diskutabls ir pirmais no Vecās Derības [[baušļi]]em - "Tev nebūs nokaut" (Piektā Mozus grāmata 5:17)<ref>[http://www.bibelesbiedriba.lv/latviesu-bibele/mozus5/piektamozusgramata05.htm Piektā Mozus grāmata 5:17.]</ref>, jo parasti tiek uzskatīts, ka tas attiecas tikai uz cilvēku nogalināšanu, kaut arī tas nav skaidri pateikts. 
<!-- Ebreju orģinālā teikts ''lo tirtzach'', kura tulkojums ir nepārprotams ''Tev nebūs nokaut.'' Dr. Rubena Alkalaja '' Pilnajā ebreju - angļu vārdnīcā'' teikts, ka vārds ''tirtzach'', it īpaši klasiskajā ebreju lietojumā, apzīmē '' jebkura veida nogalināšanu'', ne tikai cilvēka slepkavību.
 -->

Var uzskatīt, ka Bībeles [[antropocentrisms|antropocentriskais]] skatījums pieļauj dzīvnieku ekspluatāciju un gaļas ēšanu. Piemēram, Pirmajā Mozus grāmatā teikts: 
{{quotation|"Un Dievs radīja cilvēku pēc Sava tēla, pēc Dieva tēla Viņš to radīja, vīrieti un sievieti Viņš radīja. Un Dievs tos svētīja un sacīja uz tiem: "Augļojieties un vairojieties! Piepildiet zemi un pakļaujiet sev to, un valdiet pār zivīm jūrā un putniem gaisā, un katru dzīvu radījumu, kas rāpo pa zemi." (Pirmā Mozus gr. 1:26-28)<ref>[http://www.bibelesbiedriba.lv/latviesu-bibele/mozus1/1moz01.htm Pirmā Mozus gr. 1:26-28]</ref>}}

Taču nav norādīts, vai cilvēkam dotā vara pār visiem dzīvajiem radījumiem ļauj tos lietot uzturā. Nākamais pants Pirmajā Mozus grāmatā ļauj noprast, ka Dievs cilvēkiem nav vēlējis ēst gaļu:
{{quotation|"Un Dievs sacīja: "Redzi, Es jums esmu devis visus augus, kas nes sēklu, kas vien ir zemes virsū, un visus kokus, kas augļus nes, kam sēkla sevī; tie lai jums būtu par ēdamo. Bet visiem zemes zvēriem un visiem putniem gaisā, un visiem rāpuļiem, kas rāpo pa zemes virsu, kam dzīvība, Es dodu visu zaļo zāli par barību." Un tā tapa." (Pirmā Mozus gr. 1:29-30)<ref>[http://www.bibelesbiedriba.lv/latviesu-bibele/mozus1/1moz01.htm Pirmā Mozus gr. 1:29-30]</ref>}}
 
Kristieši, kas nav veģetārieši, reizēm norāda uz fragmentu Ceturtajā Mozus grāmatā:
{{quotation|"Tad cēlās Tā Kunga sūtīts vējš un atdzina no jūras izklaidus pāri nometnei paipalas - šeit vienas dienas gājuma puslokā un tur vienas dienas gājuma puslokā, visapkārt ap nometni divi olektis augstu kārtu virs zemes. Un tad cēlās tauta visu dienu un visu nakti un vēl visu nākamo dienu un lasīja paipalas; un, kas maz bija salasījis, tam tomēr bija desmit homeras; un tie tās klādami izklāja nometnē sev visapkārt. Un gaļa vēl bija starp viņu zobiem, pirms tā bija apēsta, kad Tas Kungs iekaisa dusmās pret tautu, un Tas Kungs piemeklēja tautu ar ļoti grūtām mocībām." (Ceturtā Mozus gr. 11:31-33)<ref>[http://www.bibelesbiedriba.lv/latviesu-bibele/mozus4/Ceturta_mozus_gramata11.htm Ceturtā Mozus gr. 11:31-33]</ref>}}

===== Jaunā Derība =====
Pastāv uzskats, ka "Dieva sākotnējais plāns bija veģetārisms. [[Grēks|Grēka]] rašanās to mainīja, tika ieviesti asins upuri, lai ar tiem izpirktu grēku, jo [[nāve]] bija maksa par grēku. Līdz ar pēdējo upuri - [[Jēzus Kristus|Jēzu Kristu]] - dzīvnieku upurēšana vairs nebija nepieciešama, un veģetārisms kļuva par daļu no kristietības. To apliecina vairāki fragmenti [[Jaunā Derība|Jaunajā Derībā]]"<ref>[http://www.vegetarisms.lv/Religijas-un-vegetarisms Reliģijas un veģetārisms.]</ref>, piemēram:

{{quotation|"Neposti Dieva darbu ēdiena dēļ! Viss gan ir šķīsts par sevi, bet cilvēkam, kas ēzdams apgrēcinājas, tas ir par ļaunu. Tāpēc ir labāk neēst gaļu un nedzert vīnu, nedz arī ko citu darīt, kas brāli apgrēcina." ([[Pāvils|Pāvila]] vēstule romiešiem 14:20-21)<ref>[http://www.bibelesbiedriba.lv/latviesu-bibele/pavilaromiesiem/rom14.htm Pāvila vēstule romiešiem 14:20-21]</ref>}}

{{quotation|"Jo Svētajam Garam un mums ir paticis jums neuzlikt nekādu citu nastu kā vien šo nepieciešamo: sargāties no elku upuriem, asinīm, nožņaugtā un netiklības; no tā sargādamies, jūs labi darīsit. Dzīvojiet veseli!" ([[Apustuļi|Apustuļu]] darbi 15:28-29)<ref>[http://www.bibelesbiedriba.lv/latviesu-bibele/apustuludarbi/Apusdarbi15.htm Apustuļu darbi 15:28-29.]</ref>}}

Tomēr jautājumam par gaļas ''ēšanu'' kristietībā ir drīzāk sekundāra nozīme, svarīgāks varētu būt jautājums par gaļas ''iegūšanu'' - dzīvnieku nogalināšanu, par to liecina, piemēram, Jēzus Kristus teiktais: 
{{quotation|"Vai tad jūs nesaprotat, ka viss, kas ieiet mutē, noiet vēderā un tiek izmests laukā. Bet, kas no mutes iziet, tas nāk no sirds, un tas sagāna cilvēku. Jo no sirds iziet ļaunas domas, slepkavība, laulības pārkāpšana, nešķīstība, zādzība, nepatiesa liecība, zaimi. Tas viss sagāna cilvēku, bet ēšana ar nemazgātām rokām cilvēku nesagāna." ([[Matejs|Mateja]] evaņģēlijs 15:17-20<ref>[http://www.bibelesbiedriba.lv/latviesu-bibele/matejaevangelijs/Matejaevangelija15.htm Mateja evaņģēlijs 15:17-20]</ref> un [[Marks|Marka]] evaņģēlijs 7:18-23)<ref>[http://www.bibelesbiedriba.lv/latviesu-bibele/markaevangelijs/Markaevangelija07.htm Marka evaņģēlijs 7:18-23]</ref>}}

Gaļas ēšanu attaisnojošs fragments, iespējams, ir arī:
{{quotation|"Cits savā ticībā ēd visu, bet cits nav tik stiprs un ēd tikai dārzaugus.
Tas, kas ēd, lai nenicina to, kas neēd; bet tas, kas neēd, lai netiesā to, kas ēd visu. Jo Dievs viņu pieņēmis." (Pāvila vēstule romiešiem 14:2-3)<ref>[http://www.bibelesbiedriba.lv/latviesu-bibele/pavilaromiesiem/rom14.htm Pāvila vēstule romiešiem 14:2-3]</ref>}}

== Citas reliģijas ==
===Taoisms===
Ķīniešu sabiedrībās pazīstams uztura veids ar nosaukumu "vienkārša ēšana" (素食 [[Mandarīnu valoda|Mandarīnu]]: ''sù shí'') - tajā ir atsevišķi ierobežojumi un to piekopj galvenokārt [[taoisms|taoistu]] mūki, taoistu festivālu laikā arī daļa no pārējās sabiedrības. Šādā uzturā nav gaļas, olu un piena, bet ir [[austere]]s.

===Rastafarisms===
[[Rastafari|Rastafarieši]] kopumā ievēro uztura veidu, ko dēvē par "''[[I-tal]]''" jeb "''Ital''" (izruna: ''aitl'') (atvasināts no vārda "vitāls", aizvietojot pirmo zilbi ar personas vietniekvārdu "es" ([[angļu valoda|angļu]] - "''I''"). Tādējādi tiek uzsvērta runātāja saistība ar visu pārējo dabu). Šis uzturs veidots vadoties no norādījumiem Trešajā Mozus grāmatā un Piektajā Mozus grāmatā.

Šī uztura praktizētāji izvēlas ēdienu, ko uzskata par tīru, dabisku un no zemes nākušu, tāpēc daudzi rastas izvairās no "sarkanās gaļas" ēšanas, neēd zivis vai tās zivis, kas garākas par 12 [[colla|collām]].

===Zoroastrisms===
Viens no [[zoroastrisms|zoroastrisma]] pamatprincipiem ir respekts un labestība pret visām dzīvajām būtnēm, vardarbības pret dzīvniekiem un dzīvnieku upurēšanas nosodīšana.

===Neopagānisms===
Kaut arī dažādajos [[neopagānisms|neopagānisma]] virzienos nav vienotu uzskatu par veģetārismu, daudzi izvēlas veģetāru uzturu nereti saistot to ar [[ekoloģija|ekoloģiskiem]] apsvērumiem, kā arī uzskatiem par [[dzīvnieku labturība|dzīvnieku labturību]] un [[dzīvnieku tiesības|dzīvnieku tiesībām]].

Mūsdienu [[ragana|raganu]] jeb burvju mākslas - [[vika]] ([[angļu valoda|angļu]] - ''wicca'') praktizētāji (vikāņi), kas ir veģetārieši, šādu izvēli uzskata par dabisku turpinājumu vikāņu un [[odinisms|odinistu]] ētikas pamatnostādnei "ja tu nekaitē, dari kā vien gribi". Dažas neopagānu grupas atsaucas uz vēsturiskām personām, kā, piemēram, [[Porfīrijs|Porfīriju]], [[Pitagors|Pitagoru]]   un [[Jamblihs|Jamblihu]], kā avotiem pagāniskajiem uzskatiem par veģetārismu.<ref>  [http://www.serv-online.org/Pagan-quotations.htm Paganism and native religions]</ref> 1970. gados žurnāls "Zemes reliģijas ziņas" ("''Earth Religion News''"), fokusējās uz neopagānismu un veģetārismu .<ref>[http://www.geraldgardner.com/archive/ern/index.php Earth Religion News]</ref>

<!-- Varbūt šo rakstu var papildināt ar materiāliem no:
http://en.wikipedia.org/wiki/Catharism
http://en.wikipedia.org/wiki/Tolstoyan -->

==Atsauces==
{{atsauces|2}}

==Izmantotie materiāli==
* [http://www.gauranga.lv/gita/ Bhagavad-Gīta kāda tā ir]
* [http://www.bibele.lv/bibele/bibele.php Bībele un tās izpētes materiāli]
* [http://members.aol.com/sauromalus/sheelot.htm "She'elot Uteshuvot (Questions and Answers) on Jewish Vegetarianism"] by Harofei Yaakov Ben Ben-Tzion Halevi.
* [http://www.simpletoremember.com/vitals/vegetarianism-and-judaism.htm Vegetarianism and Judaism]

==Skatīt arī==
* [[Ahimsa]]
* [[Vegānisms]]
* [[Veģetārisms]]

==Ārējās saites==
* [http://www.vegetarisms.lv/religijas-un-vegetarisms Reliģijas un veģetārisms]
* [http://www.vegetarisms.lv/budisti-aicina-aktivi-aizstavet-dzivnieku-tiesibas Budisti aicina aktīvi aizstāvēt dzīvnieku tiesības]
* [http://ftp.lotoss.com/gaura/index.php/Raksti/Vegetarisms/Vegetarisms.html?mosmsg=J%C5%ABs+%C5%A1odien+jau+piedal%C4%ABj%C4%81ties+%C5%A1aj%C4%81+aptauj%C4%81%21 Veģetārisms - līdzeklis augstāka mērķa sasniegšanai]
* Kerry S. Walters, Lisa Portmess [http://books.google.com/books?id=SoRWx6kb0QoC&printsec=frontcover Religious Vegetarianism], SUNY Press, 2001, ISBN 0791449726. (angliski)
 
[[Kategorija:Reliģiskā uzvedība un pieredze]]
[[Kategorija:Veģetārieši]]

[[en:Vegetarianism and religion]]