[[Attēls:Porcelāna figūriņa.jpg|thumb|190px|right|Smalkkeramika: Porcelāna figūriņa]]
'''Keramika''' (no [[grieķu valoda|sengrieķu valodas]]: ''κέραμος/keramos'' – [[māls|māli]], [[podniecība]]) ir [[Neorganiskā ķīmija|neorganiski]] un nemetāliski materiāli, kas apdedzināti augstās [[temperatūra|temperatūrā]]s, lai piešķirtu tiem mehānisko izturību un palielinātu [[blīvums|blīvumu]]. Termins keramika vēl nesenā pagātnē tika lietots vienīgi attiecībā uz priekšmetiem, kas tika izgatavoti, apdedzinot materiālus, ko iegūst no zemes. [[Arheoloģija|Arheologi]] ir atraduši pierādījumus šāda veida keramikas izgatavošanai jau pirms daudziem tūkstošiem gadu. Šajā materiālu klasē ietilpst gan tradicionālie keramikas materiāli -  māla trauki, [[stikls]], [[ķieģelis|ķieģeļi]], [[porcelāns]], [[cements]] un citi, gan modernās speciālās (tehniskās) keramikas - dažādu [[Ķīmisko elementu periodiskā tabula|elementu]] [[karbīdi]], [[borīdi]], [[oksīdi]] un [[nitrīdi]] ([[alumīnija nitrīds]], [[bora karbīds]], [[bora nitrīds]], [[silīcija karbīds]], [[cirkonija dioksīds]] u.c.).

== Keramikas materiālu īpašības ==

Keramikas materiālu raksturīgākās īpašības ir cietība un trauslums, tie ir slikti [[Siltumvadītspēja|siltuma]] un [[elektrovadītspēja|elektrības vadītāji]], tiem ir relatīvi augstas [[Kušanas temperatūra|kušanas temperatūras]] un vispārīgā gadījumā tie labāk iztur [[deformācija|spiedi]] nekā [[deformācija|stiepi]]. Sava ķīmiskā inertuma dēļ keramika ir noturīga pret [[skābe|skābju]], [[skābeklis|skābekļa]] un citu vielu postošo iedarbību. Tomēr dažām keramiskām vielām nepiemīt visas minētās īpašības, piemēram, dažas mākslīgi izveidotās keramikas ir [[supravadāmība|supravadītāji]]. Keramikai var būt gan [[Kristāliskā struktūra|kristāliska]], gan [[amorfa struktūra]].

== Keramikas izstrādājumu klasifikācija ==
[[Attēls:Titāna dioksīda elektrodi.jpg|thumb|175px|right|Speciālā keramika: [[Latvija|Latvijā]] ražoti [[titāna dioksīds|titāna dioksīda]] [[elektrods|elektrodi]]]]
Vienota klasifikācija šajā jomā vēl nav izveidota, tādēļ dažādās pasaules valstīs tā var nedaudz atšķirties. 

*Smagā mālu rūpniecība, ko iedala trīs apakšnozarēs – strukturālās, blīvās un ugunsizturīgās keramikas – ķieģeļi, [[kārniņi|kārniņi (dakstiņi)]], [[flīze|flīzes]] u.c.

*Smalkkeramika – dažādi porcelāna, [[akmens masa|akmens masu]] un citi izstrādājumi.

*Speciālās (tehniskās) keramikas, ko var iedalīt trīs apakšnozarēs –  oksīdu ([[alumīnija oksīds]], [[cirkonija oksīds]]), neoksīdu (karbīdi, borīdi, nitrīdi)  un jauktie  (dažādas oksīdu un neoksīdu kombinācijas) keramikas izstrādājumi - plānsienu caurulītes, [[elektrods|elektrodi]], [[šūnveida katalizators|šūnveida katalizatori]], [[degvielas šūna|degvielas šūnas]] u.c.

== Keramikas materiālu ražošana ==

Vispārīgā gadījumā keramikas materiālus ražo pēc tālāk minētās shēmas, lai gan atsevišķos gadījumos kāds no procesiem var nebūt, bet cits – atkārtoties vairākas reizes.

*Izejvielu apstrāde - smalcināšana, attīrīšana, šķirošana, [[kalcinēšana]], disperģēšana šķidrumā, [[granulēšana]] u.c.

*Maisīšana un mīcīšana – izejvielu sajaukšana viendabīgā masā.

*Formēšana jeb formas piešķiršana - izplatītākās formēšanas metodes ir [[pulveru presēšana]], [[liešana formā]], [[liešana zem spiediena]] un [[ekstrūzija]].

*Papildus apstrāde – [[slīpēšana]], [[perforēšana]], [[laminēšana]] u.c.

*[[Žāvēšana]] – šķidrās [[fāze|fāzes]] (parasti - [[ūdens]]) aizvadīšana.

*Pirmsapdedzināšanas termiskā apstrāde - mērķis ir nodrošināt papildus žāvēšanu, lai [[Iztvaikošana|iztvaicētu]] vai sadalītu daļu [[organiskas vielas|organisko piedevu]] un citus piemaisījumus, kā arī daļu atlikušā ūdens.

*[[Glazēšana]] - [[Glazēšana|glazūras]] ir stiklveida vielas, ar kurām pārklāj keramikas materiālus, lai padarītu tos izturīgākus pret [[atmosfēra|atmosfēras]] iedarbību, mehāniski izturīgākus, ūdensnecaurlaidīgus un gāznecaurlaidīgus, kā arī dekorētu tos.

*[[Apdedzināšana]] - apdedzināšanu veic, lai keramikas materiālam piešķirtu mehānisko izturību un palielinātu to blīvumu.

*Pēcapstrāde - dažus keramikas materiālus nepieciešams papildus apstrādāt pēc apdedzināšanas – ar [[lāzergriešana|lāzergriešanu]], mehāniski vai ķīmiski [[pulēšana|pulēt]] utml.

== Izmantotā literatūra: ==

R.Asthana, A.Kumar, N.B.Dahotre. Materials Processing and Manufacturing Science; Elsevier: Tokyo, 2006

F.Ošis, P.Vītols. Ķīmijas tehnoloģija; Zvaigzne: Rīga, 1980

F.Handle (Ed.). Extrusion in Ceramics; Springer: Berlin, 2007

== Ārējās saites: ==
[http://www.epa.gov/ttn/chief/ap42/ch11/final/c11s07.pdf Ceramic products manufacturing]

[[Kategorija:Materiālzinātne]]

[[ar:خزف]]
[[bg:Керамика]]
[[bs:Keramika]]
[[ca:Ceràmica]]
[[cs:Keramika]]
[[da:Keramik]]
[[de:Keramik]]
[[el:Κεραμική]]
[[en:Ceramic]]
[[eo:Ceramikaĵo]]
[[es:Cerámica]]
[[et:Keraamika]]
[[fa:سرامیک]]
[[fi:Keraami]]
[[fr:Céramique]]
[[gl:Cerámica]]
[[he:קרמיקה]]
[[hr:Keramika]]
[[hu:Kerámia]]
[[ia:Ceramica]]
[[id:Keramik]]
[[io:Ceramikajo]]
[[it:Ceramica]]
[[ja:セラミックス]]
[[la:Fictile]]
[[lt:Keramika]]
[[mk:Керамика]]
[[ms:Seramik]]
[[nap:Ceramica]]
[[nl:Keramiek]]
[[nn:Keramikk]]
[[no:Keramikk]]
[[oc:Ceramica]]
[[pl:Ceramika]]
[[pt:Cerâmica]]
[[qu:K'apra]]
[[ru:Керамика]]
[[simple:Ceramic]]
[[sk:Keramika (pálené výrobky)]]
[[sl:Keramika]]
[[sv:Keramik]]
[[te:సిరామిక్]]
[[th:เซรามิก]]
[[tr:Seramik]]
[[uk:Кераміка]]
[[ur:خزف]]
[[vi:Gốm]]
[[zh:陶瓷材料]]