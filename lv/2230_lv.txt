'''Latvijas Valsts prezidents''' ir augstākā amatpersona [[Latvijas Republika|Latvijas Republikā]]. Katrs no sarakstā uzskaitītajiem [[prezidents|prezidentiem]], izņemot [[Gustavs Zemgals|Gustavu Zemgalu]] un pašreizējo prezidentu [[Valdis Zatlers|Valdi Zatleru]], ir nokalpojis divus termiņus. Šis termiņš ilgst četrus gadus. Pirms [[1997]]. gada termiņš ilga trīs gadus. Valsts prezidenta prombūtnes laikā prezidenta pienākumus pilda [[Saeimas priekšsēdētājs]]. Piemēram, no neatkarības atgūšanas [[1991]]. gadā līdz [[Guntis Ulmanis|Gunta Ulmaņa]] ievēlēšanai [[1993]]. gadā prezidenta pienākumus pildīja [[Anatolijs Gorbunovs]].

Par pirmo Latvijas Valsts prezidentu kļuva pazīstams sabiedriskais un politiskais darbinieks, jurists [[Jānis Čakste]]. Viņu valsts vadītāja amatā ievēlēja divreiz: [[1922]]. un [[1925]]. gadā. No [[1927]]. līdz [[1930]]. gadam Valsts prezidents bija [[Gustavs Zemgals]]. No 1930. līdz 1936. gadam Valsts prezidents bija jurists [[Alberts Kviesis]]. Par ceturto Latvijas Republikas Valsts prezidentu kļuva agronoms [[Kārlis Ulmanis]], kurš vienīgais no valsts vadītājiem netika ievēlēts: būdams diktators, Ulmanis [[1936]]. gadā pats iecēla sevi šajā amatā. [[1993]]. gadā, pēc Latvijas neatkarības atgūšanas, Saeima par Valsts prezidentu ievēlēja tautsaimnieku [[Guntis Ulmanis|Gunti Ulmani]], kurš valsts vadītāja amatā bija divus termiņus - līdz [[1999]]. gadam. No [[1999]]. līdz [[2007]]. gadam Latvijas Republikas Valsts prezidente bija valodniece un psiholoģe [[Vaira Vīķe-Freiberga]]. [[2007]]. gadā par Latvijas Republikas Valsts prezidentu ievēlēja ārstu [[Valdis Zatlers|Valdi Zatleru]].

Valsts prezidenta rezidence ir [[Rīgas pils]].

Valsts prezidentam ir likumdošanas iniciatīvas tiesības, proti, viņš var iesniegt Saeimai izskatīšanai likumu projektus. Prezidentam ir tiesības sasaukt un vadīt ārkārtas valdības sēdes, kā arī pieprasīt Saeimas sēdes sasaukšanu. Viņš ir Bruņoto spēku augstākais vadonis un kara gadījumā var iecelt to virspavēlnieku.

==Institūcija Latvijas Republikā==
[[Latvijas Republika]] ir [[parlamentāra republika|parlamentāra valsts]]. Prezidenta galvenie uzdevumi ir reprezentēt Latvijas Republiku starptautiski un nodrošināt politisko stabilitāti valstī.

Valsts prezidentu vēlē [[Saeima]], kura var atcelt viņu no amata, ja šādu lēmumu atbalsta divas trešdaļas deputātu.

Kļūt par Valsts prezidentu var Latvijas Republikas pilsonis, kas ir sasniedzis 40 gadu vecumu. Prezidenta pilnvaru termiņš kopš [[1998]]. gada ir 4 gadi. Viena persona nevar būt šajā amatā vairāk kā divus termiņus pēc kārtas.

Latvijas Republikas prezidentam ir savs karogs jeb standarts. Tas ir balts ar krustu valsts karoga krāsās un lielo valsts ģerboni krusta centrā. Standartu paceļ virs vai pie prezidenta rezidences vai piestiprina pie transporta līdzekļa, ar kuru viņš pārvietojas.

Stājoties amatā, prezidents dod svinīgu solījumu:
{{cquote|Es zvēru, ka viss mans darbs būs veltīts Latvijas tautas labumam. Es darīšu visu, kas stāvēs manos spēkos, lai sekmētu Latvijas valsts un tās iedzīvotāju labklājību. Es turēšu svētus un ievērošu Latvijas Satversmi un valsts likumus. Pret visiem es izturēšos taisni un savus pienākumus izpildīšu pēc labākās apziņas.|30px|30px|Latvijas Republikas Satversme, 40. pants}}

==Pienākumi==
Prezidents reprezentē Latvijas valsti starptautiski: pārstāv to dažādās starpvalstu konferencēs un sanāksmēs, pieņem akreditācijas rakstus no ārvalstu vēstniekiem.

Prezidents izvēlas personu, kurai uzdod veidot jaunu valdību. Pirms tam viņš atrod kandidātu, kas būtu pieņemams [[Saeima]]s vairākumam.

Valsts prezidents paraksta un izsludina Saeimas pieņemtos likumus. Viņš ieceļ Latvijas diplomātiskos pārstāvjus, svinīgā ceremonijā pieņem zvērestu no Saeimas apstiprinātiem tiesnešiem un izsniedz viņiem amata zīmi. Prezidentam ir tiesības apžēlot notiesātos likuma pārkāpējus, kuriem tiesas spriedums ir stājies likumīgā spēkā.

Valsts prezidents var aizkavēt likumu pieņemšanu, ja atzīst, ka tie nav pilnībā izstrādāti un pārdomāti. Viņam ir tiesības nosūtīt jau pieņemtu likumu atpakaļ uz Saeimu, lai deputāti izskata to vēlreiz.

Ja Saeima vēlreiz apstiprina norādīto likumu, Valsts prezidents var aizkavēt tā publicēšanu uz diviem mēnešiem. Šajā gadījumā apturētais likums tiek nodots tautas nobalsošanai, ja divu mēnešu laikā to pieprasa vismaz desmitā daļa vēlētāju. Saeima var novērst tautas nobalsošanu, tomēr tad likums ir jāapstiprina ar 3/4 balsu vairākumu, kas ir grūti īstenojams.

Beidzamais lidzeklis, kā Valsts prezidents var ietekmēt likumdevējus, ir Saeimas atlaišanas ierosināšana. Šādā gadījumā tiek rīkota tautas nobalsošana. Saeima tiek atlaista, ja par to izsakās vairāk nekā puse balsotāju. Ja balsotāju vairākums neatbalsta Saeimas atlaišanu, tiek atlaists pats Valsts prezidents.

==Valsts prezidenta standarts==
[[File:Latvijas_prezidenta_standarts.png|thumb|250px|Latvijas Valsts prezidenta standarts]]
Valsts prezidenta [[standarts (karogs)|standarts]] ir balts ar taisno krustu [[Latvijas karogs|valsts karoga]] krāsu samēros. Krusta centrā valsts karoga krāsu pārtraukumā - [[Latvijas ģerbonis|valsts lielais ģerbonis]]. Ģerboņa augstums ir 1/3 no standarta platuma, ģerboņa vairoga saules centrs ir standarta centrā. Valsts krāsu platums pret standarta platumu ir 1:5. Standarta garuma un platuma attiecība ir 3:2.<ref>[http://www.president.lv/pk/content/?cat_id=1099 Valsts prezidenta standarts]</ref>

Valsts prezidenta standartu lieto: 

* Virs vai pie ēkas, kur pastāvīgi uzturas Valsts prezidents;
* Valsts prezidenta darba telpās;
* uz automašīnas vai cita transportlīdzekļa, ar kuru pārvietojas Valsts prezidents;
* citos Valsts prezidenta noteiktos gadījumos.

==Latvijas Valsts prezidentu saraksts==
{|class="wikitable"
|-
! 
!Vārds
!Attēls
!Iecelts amatā
!Atbrīvots no amata
!Partija
|- bgcolor=#DDDDDD
|1
|[[Jānis Čakste]]
|[[Attēls:Cakste.jpg‎|75px]]
|{{dat|1922|11|14|N}}
|{{dat|1927|03|14|N}}
|[[Demokrātiskā Centra partija]]
|- bgcolor=#DDDDDD
|2
|[[Gustavs Zemgals]]
|[[Attēls:Zemgals.jpg‎|75px]]
|{{dat|1927|04|08|N}}
|{{dat|1930|04|09|N}}
|[[Demokrātiskā Centra partija]]
|- bgcolor=#DDFFDD
|3
|[[Alberts Kviesis]]
|[[Attēls:Kviesis.jpg‎|75px]]
|{{dat|1930|04|09|N}}
|{{dat|1936|04|11|N}}
|[[Latviešu Zemnieku savienība]]
|- bgcolor=#EEEEEE
|4<ref name="leg">Leģitimitāte apšaubāma.</ref>
|[[Kārlis Ulmanis]]<br /><small>(iecēla sevi par prezidentu pēc Alberta Kvieša pilnvaru beigām)</small>
|[[Attēls:Karlis_Ulmanis.jpg|75px]]
|{{dat|1936|04|11|N}}
|{{dat|1940|07|21|N}}
|bez partijas
|- bgcolor=#EEEEEE
|5<ref name="leg" />
|[[Augusts Kirhenšteins]]
|[[Attēls:Augusts Kirhenšteins.jpg|75px]]
|{{dat|1940|07|21|N}}
|{{dat|1940|08|05|N}}
|bez partijas
|-
! colspan=6 |Latvijas okupācija ([[1940]]—[[1991]])<br />''(skatīt arī [[LKP CK pirmie sekretāri]])''
|- bgcolor=#DDFFDD
|6
|[[Guntis Ulmanis]]
|[[Attēls:Guntis Ulmanis 1998.jpg|75px]]
|{{dat|1993|07|07|N}}
|{{dat|1999|07|07|N}}
|[[Latvijas Zemnieku savienība]]
|- bgcolor=#EEEEEE
|7
|[[Vaira Vīķe-Freiberga]]
|[[Attēls:Vaira Vike-Freiberga-13062007.jpg|75px]]
|{{dat|1999|07|08|N}}
|{{dat|2007|07|07|N}}
|bez partijas
|- bgcolor=#EEEEEE
|8
|[[Valdis Zatlers]]
|[[Attēls:Zatlers.jpg|75px]]
|{{dat|2007|07|08|N}}
|{{dat|2011|07|07|N}}<br /><small>(beidzas termiņš)</small>
|bez partijas
|}

==Skatīt arī==
*[[Latvijas prezidenta vēlēšanas]]

==Piezīmes un atsauces==
{{atsauces}}

[[Kategorija:Latvijas prezidenti|*]]
[[Kategorija:Valdnieki Latvijas teritorijā]]
[[Kategorija:Valdnieku uzskaitījumi]]

[[be:Прэзідэнты Латвіі]]
[[be-x-old:Прэзыдэнты Латвіі]]
[[ca:President de Letònia]]
[[cs:Seznam prezidentů Lotyšska]]
[[de:Liste der Präsidenten Lettlands]]
[[en:List of Presidents of Latvia]]
[[es:Presidente de Letonia]]
[[et:Läti riigipeade loend]]
[[fi:Luettelo Latvian presidenteistä]]
[[fr:Présidents de Lettonie]]
[[gl:Presidente de Letonia]]
[[gv:Rolley Eaghtyraneyn ny Latvey]]
[[id:Daftar Presiden Latvia]]
[[io:Listo di prezidisti di Latvia]]
[[it:Presidenti della Repubblica della Lettonia]]
[[ja:ラトビアの大統領]]
[[ka:ლატვიის პრეზიდენტი]]
[[lt:Sąrašas:Latvijos prezidentai]]
[[mn:Латвийн ерөнхийлөгч]]
[[nl:Lijst van staatshoofden van Letland]]
[[no:Liste over Latvias presidenter]]
[[oc:Lista dels presidents de Letònia]]
[[pl:Prezydenci Łotwy]]
[[pt:Anexo:Lista de presidentes da Letônia]]
[[ru:Президенты Латвии]]
[[sv:Lista över Lettlands presidenter]]
[[uk:Президенти Латвії]]
[[zh:拉脫維亞總統]]