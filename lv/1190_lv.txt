{{otheruses4|pasaules daļu|Eiropa (nozīmju atdalīšana)|Eiropa}}
[[Attēls:AtrasanasEiropa.png|thumb|250px|Pasaules karte ar tajā iezīmētu Eiropu]]
[[Attēls:Europe_countries_map_lv.png|thumb|250px|Eiropas valstis]]

'''Eiropa''' ir pasaules daļa ([[subkontinents]]), [[ģeoloģija|ģeoloģiski]] un [[ģeogrāfija|ģeogrāfiski]] tā ir [[pussala]], kas veido [[kontinents|kontinenta]] - [[Eirāzija]]s rietumu daļu. Ziemeļos to ierobežo [[Ziemeļu ledus okeāns]], rietumos - [[Atlantijas okeāns]], dienvidos - [[Vidusjūra]] un [[Melnā jūra]], austrumos - [[Urāli]].

== Eiropas vispārējais raksturojums ==
[[Attēls:Europe topography map en.png|thumb|250px|Eiropas fiziski ģeogrāfiskā karte]]

==== Galvenie statistiskie rādītāji ====
* Platība - 10 400 000 km²
* Iedzīvotāju skaits - ap 705 000 000 iedzīvotāju, 11% no pasaules iedzīvotāju skaita;
* Krasta līnijas garums - 38 000 km;
* Vidējais augstums virs jūras līmeņa - ap 300 m;
* Augstākā virsotne - [[Elbruss]] (5 642 m);
* Lielākais attālums no okeāniem - 1 600 km;
* Salas aizņem ap 7,6% Eiropas platības.

==== Galējie punkti (kontinentālā daļa) ====
* Ziemeļos - [[Nordkina rags]] (Norvēģija) - 71° 08'Z
* Dienvidos - [[Marroki rags]] (Spānija) - 36° 00'Z
* Rietumos - [[Rokas rags]] (Portugāle) - 09° 31'R
* Austrumos - [[Polārie Urāli]] (Krievija) - 67° 20'A

[[Attēls:Iceland Dettifoss 1972-4.jpg|thumb|250px|right|Detifoss - varenākais Eiropas ūdenskritums - atrodas Īslandē]]

==== Iedalījums ====
Eiropu no ģeogrāfiskā un arī no kultūrvēsturiskā viedokļa var iedalīt trīs reģionos:
* [[Dienvideiropa]] (Vidusjūras piekraste);
* [[Viduseiropa]] ([[Atlantijas okeāns|Atlantijas okeāna]] piekraste);
* [[Ziemeļeiropa]] ([[Skandināvija]] un [[Baltija]]).
Eiropu iedala arī rietumu-austrumu virzienā - šim iedalījumam ir vairāk kultūrvēsturiska nozīme:
* [[Austrumeiropa]];
* [[Rietumeiropa]].
Bieži tiek lietots arī termins "[[Centrāleiropa]]".

[[Tektonika|Tektonisko]] procesu rezultātā Eiropā izveidojušās četras lielas, atšķirīgas morfoloģiskās zonas:
* Eiropas ziemeļu kalnienes;
* Viduseiropas līdzenums;
* dienvidu kalnienes ([[Pireneji]], [[Alpi]], [[Dināru kalni]], [[Balkāni]], [[Karpati]]);
* Vidusjūras piekrastes josla.
Katrā no šīm zonām, atšķirīgā apvidus, klimata un citu faktoru rezultātā, veidojās arī atšķirīgas kultūras.

Eiropu var nosacīti sadalīt arī sateces baseinos. Lielākie ūdeņu kompleksi ir saistīti ar Ziemeļatlantiju, [[Ziemeļjūra|Ziemeļjūru]], [[Baltijas jūra|Baltijas jūru]], Vidusjūru un Melno jūru. Šīs jūras un ar tām saistītie iekšzemes ūdens baseini kopš seniem laikiem ir veicinājuši ceļošanu un cilvēku kontaktus. Var pat konstatēt zināmu [[Korelācija|korelāciju]] starp viena vai vairāku tuvāko ūdens baseinu un etniski radniecīgu sabiedrību teritorijām.

==== Ainavas un kultūras saikne ====
[[Attēls:Europa-bei-nacht 1-1024x768.jpg|thumb|right|250px|Eiropa naktī - nakts apgaismojuma spožums aptuveni atbilst apdzīvotības blīvumam un ekonomiskās attīstības līmenim]]
Neskatoties uz samērā nelielajiem izmēriem Eiropā ir ļoti daudzveidīga ainava un daba, kas daudzviet ir bijusi ļoti labvēlīga saimniecības attīstībai. Eiropas subkontinentam raksturīga ļoti saposmota krasta līnija, liels skaits lielu un mazu iekšēju un daļēji iekšēju [[ūdenstilpne|ūdenstilpņu]] un [[upe|upju]]. Pirmajiem ieceļotājiem, kas Eiropā nonāca caur [[Mazāzija|Mazāziju]], šis faktors, iespējams, palīdzēja ātri izplatīties visā Dienvideiropā, bet klimatam kļūstot siltākam – arvien vairāk uz ziemeļiem.

Eiropā nav tādu upju kā, piemēram, [[Nīla]]: ar milzīgu ūdens baseinu, treknu upes ielejas augsni, siltu klimatu. Tomēr Eiropai ir savas priekšrocības. Eiropu visos virzienos šķērso dabīgie ūdensceļi - upes, kas sekmēja cilvēku pārvietošanos pa šo pasaules daļu. Tā kā Eiropai piemīt lielas pussalas raksturs, tās ūdensteces sistēma pārsvarā vērsta no centrālās daļas uz perifēriju. Garākā Eiropas upe - [[Volga]] - plūst no [[Valdaja augstiene]]s uz dienvidiem, ietekot [[Kaspijas jūra|Kaspijas jūrā]]. Otra garākā upe - [[Donava]] - plūst no rietumiem ([[Bādene-Virtemberga|Bādenes-Virtembergas]] zemes Vācijā) uz austrumiem, ietekot [[Melnā jūra|Melnajā jūrā]]. Centrālās un Rietumeiropas upes pārsvarā ietek Vidusjūrā ([[Rona]], [[Po]] u.c.), Atlantijas okeānā vai Ziemeļjūrā ([[Luāra]], [[Sēna]], [[Reina]], [[Elba]] u.c.). Savukārt, [[Daugava]], [[Ņeva]], [[Visla]], [[Nemuna]] u.c. nes ūdeņus no austrumiem uz Eiropas iekšējo jūru - [[Baltijas jūra|Baltijas jūru]].

==== Eiropa - kontinents vai pasaules daļa? ====
[[Rietumeiropa|Rietumeiropā]] un [[ASV]] Eiropu (arī Āziju) uzskata par kontinentu, savukārt Eirāziju - par [[superkontinents|superkontinentu]]. Šāds uzskats nav pamatots no ģeoloģiskā un ģeogrāfijas viedokļa, jo Eiropu un Āziju vieno plaša, daudzveidīga sauszemes teritorija.

== Klimats un tā izmaiņu ietekme uz Eiropas vēsturi ==
[[Attēls:Europe satellite globe.jpg|thumb|250px|Eiropa - skats no satelīta]]
Eiropas klimats, tāpat kā klimats jebkurā citā vietā, ir pastāvīgi mainījies. Kopš pēdējā [[ledus laikmets|ledus laikmeta]] beigām notiek pakāpeniska vidējās temperatūras paaugstināšanās. Civilizācijas attīstībai vispiemērotākais ir mērens, maigs klimats, kāds vairākus tūkstošus gadus atpakaļ bija ģeogrāfiskā platuma joslā, kur mūsdienās vērojams samērā karsts un tveicīgs laiks - Eiropas dienvidos - [[Grieķija|Grieķijā]], [[Spānija]]s un [[Itālija]]s dienvidos.

Klimata izmaiņas Eiropā un tuvējos reģionos nav bijušas vienmērīgas. Eiropas dienvidos un tuvējos Āzijas reģionos klimats kļuva kontinentālāks un sausāks, samazinot ražas apjomus un spiežot plašo līdzenumu tautas meklēt citas izdzīvošanai piemērotas vietas. Dzīvei labvēlīgāku reģionu tās atrada rietumos, tuvāk Atlantijas okeānam, kur klimats bija maigāks.

Tomēr arī šeit klimats mainījās. Atsevišķos laika periodos vairākus gadsimtus ilga vēsāki periodi. Piemēram, aptuveni no [[200]]. līdz [[700]]. gadam Eiropā bija kļuvis vēsāks. Iespējams, vēsākais klimats un ar to saistītās nabadzīgās ražas bija viens no faktoriem, kas veicināja [[Romas impērija]]s novājināšanos un vēlāko sabrukumu. Visdrīzāk, šī paša iemesla dēļ vairāku nākamo gadsimtu laikā Eiropas iedzīvotāju skaits, kas bija stipri sarucis vairākkārtēju [[mēris|mēra]] [[epidēmija|epidēmiju]] rezultātā, pieauga ļoti lēnām. Tikai no VIII līdz pat XI gadsimtam ražas, klimatam kļūstot siltākam, pieauga un cilvēku dzīves apstākļi visā Eiropā pakāpeniski uzlabojās.

Mūsdienās nokrišņu daudzums Eiropas rietumos ir daudz lielāks, nekā austrumos. Atlantijas piekrastes joslā [[nokrišņi|nokrišņu]] daudzums gada laikā sasniedz 3000 mm, bet [[Polija]]s vidienē vai [[Donava]]s baseinā - tikai ap 500 mm, vēl vairāk samazinoties austrumu virzienā. Klimata atšķirības dažādos Eiropas reģionos ir visai krasas. Uz austrumiem no centrālās Eiropas - Polijas - Baltijas reģionā un tālāk ziemeļaustrumos, klimats ir bargāks. Izteikti kontinentāls klimats Eiropā vērojams uz austrumiem no [[Volga]]s un [[Dona]]s baseiniem. Vissausākais reģions Eiropā ir pašos tās dienvidaustrumos - [[Kaspijas jūra]]s piekrastē - šeit nokrišņu daudzums gadā ir tikai vidēji ap 250 mm, kamēr vienā no vismitrākajiem Eiropas reģioniem - Norvēģijas rietumu daļā vidējais gada nokrišņu daudzums ir ap 3500 mm.

[[Attēls:Mont Blanc and Dome du Gouter.jpg|thumb|right|250px|Monblāna kalns - augstākā virsotne Eiropā]]
Nav nejaušība, ka šī klimatiskā robežlīnija, kas nošķir Eiropas atlantiskā klimata daļu no kontinentālās daļas, vienlaicīgi nošķir Eiropas iedzīvotājus arī pēc to pamata saimniecības veida, bet līdz ar to arī citu saimniecības un kultūras aspektu ziņā. Atlantiskajā klimata joslā, tātad, galvenokārt, uz rietumiem no Donas upes, cilvēki, līdzko kļuva pieejami metāla [[darbarīks|darbarīki]], pārgāja uz pastāvīgu dzīves veidu, piekopjot [[laukkopība|laukkopību]] un [[lopkopība|lopkopību]]. Turpretī austrumu virzienā no šīs robežšķirtnes par noteicošo kļuva [[nomadi|nomadu]] dzīves veids, kura pamatā bija klejojošā lopkopība. To veicināja ne tikai klimata, bet arī augsnes īpatnības. Eiropas attālāko austrumu daļu veido plašās Volgas un [[Ukraina]]s [[stepe]]s. Eiropas vidienē stepe nemanāmi pāriet plašajās [[Dobrudža]]s ([[Valahija]]s) zemienē [[Rumānija|Rumānijā]] un [[Ungārija]]s līdzenumā, kur saimniekošanas un dzīves apstākļi jau ir atšķirīgi.

== Derīgie izrakteņi ==
Eiropas subkontinents ir bagāts ar derīgajiem izrakteņiem, kas ir kalpojis par būtisku Eiropas civilizāciju attīstību veicinošu faktoru. Ilgstošajā derīgo izrakteņu ieguves vēsturē daudzviet to resursi ir izsmelti. Vācijā, Francijā un Lielbritānijā atrodas lieli [[akmeņogles|akmeņogļu]] krājumi. Salīdzinoši nesen uzsākta lielo [[nafta]]s un [[dabasgāze]]s krājumu apguve [[šelfs|šelfā]] starp Lielbritāniju, Norvēģiju, Nīderlandi. Skandināvijas un Lielbritānijas ziemeļu daļā ir bagātīgas [[rūda|rūdu]] atradnes - šeit var iegūt [[dzelzs|dzelzi]], [[varš|varu]], [[svins|svinu]], [[cinks|cinku]], [[alva|alvu]]. Arī Alpu kalnu perifērajā daļā ir ievērojami [[alumīnijs|alumīnija]], [[hroms|hroma]], vara, [[svins|svina]], cinka, [[sudrabs|sudraba]] u.c. metālu rūdu iegulas. Savukārt Baltijas reģionā minēto dabas resursu nav vispār, ja neskaita salīdzinoši nelielas naftas iegulas Baltijas jūrā, kuru apguve uzsākta tikai vietām.

Resursu nevienmērīgā izplatība Eiropā veicināja starpreģionālās [[darba dalīšana]]s procesu un tirdzniecību. Pirmie tirdzniecības ceļi, kravu šķirošanas un pārkraušanas centri veidojās tieši dabas resursu, piemēram, [[sāls]], [[krams|krama]], [[dzintars|dzintara]] un dažādu [[metāls|metālu]] vienmērīgai izplatīšanai visā Eiropā.

[[Attēls:Pfahlbauten Unteruhldingen 2005 05.jpg|thumb|right|250px|Bronzas laikmeta ciemata rekonstrukcija [[Bodenezers|Bodenezera]] piekrastē]]
== Etimoloģija ==
[[Grieķu mitoloģija|Grieķu mitoloģijā]] Eiropa bija [[feniķieši|feniķiešu]] princese, ko bija nolaupījis [[Zevs]] un aizvedis uz [[Krēta]]s salu, kur viņa deva dzīvību Minosam, Radamantam un Sarpedonam. [[Homērs|Homēram]] '''Eiropa''' ([[Grieķu valoda|grieķiski]]: Εὐρώπη ''{{Unicode|Eurṓpē}}'') bija mitoloģiska Krētas karaliene, bet ne ģeogrāfisks apzīmējums. Vēlāk ar vārdu ''Eiropa'' tika apzīmēta Grieķijas sauszemes daļa, un pēc 500 g. p.m.ē. vārda nozīme tika paplašināta arī uz zemēm uz ziemeļiem no Grieķijas.

Etimoloģiski grieķu vārds Εὐρώπη ''{{Unicode|Eurṓpē}}'' ir cēlies no [[Latīņu valoda|latīņu]] vārda ''Aurōpā'', kas savukārt aizgūts no [[Senpersu valoda|senpersu]] ''Aus(r)ā-apā''. Vārda pamatā ir divi indoeiropiešu cilmes vārdi ''ausārā'' 'ausma, saullēkts' un ''apas'' 'ūdens, upe', tādējādi sākotnēji vārds nozīmējis 'saullēkta upe'.

== Vēsture ==
Eiropai ir ļoti gara kultūras un ekonomisko sasniegumu vēsture, kas ilgst nepārtraukti jau vairākus gadu tūkstošus. Par mūsdienu Eiropas kultūras pirmssākumu uzskata [[Senā Grieķija|Seno Grieķiju]] un tai sekojošo [[Senā Roma|Seno Romu]]. Pēc [[Romas impērija]]s sabrukuma sekoja pagrimuma periods, ko [[renesanse]]s laikā dēvēja par "drūmajiem viduslaikiem", bet [[apgaismība]]s laikmeta un mūsdienu vēsturnieki - vienkārši par [[viduslaiki]]em. XII - XIII gadsimtā no Itālijas Eiropā sākās renesanses periods, kas veicināja jaunu Eiropas atdzimšanu. [[XV gadsimts|XV gadsimtā]] [[Portugāle]] aizsāka [[Lielie ģeogrāfiskie atklājumi|Lielo ģeogrāfisko atklājumu]] periodu, drīz tai sekoja [[Spānija]] un p[ēc tam - [[Francija]], [[Nīderlande]] un [[Apvienotā Karaliste]]. Rezultātā Eiropas civilizācija ap XV - XVIII gadsimtu kļuva par pirmo globālo civilizāciju, kas lielākā vai mazākā mērā pakļāva vai vismaz ietekmēja pārējās pasaules kultūras.

XVIII - XIX Eiropas sabiedrība pakāpeniski attīstīja modernās [[demokrātija]]s ideju un sabiedrisko sistēmu.

=== Eiropas robežas senatnē ===
Terminu "Eiropa" pirmie ieviesa senie grieķi, kuri uzskatīja [[Skitija|Skitiju]] ([[Melnā jūra|Melnās jūras]] ziemeļdaļā) par pasaules malu. Viņi zināmo pasauli iedalīja Eiropā, [[Āzija|Āzijā]] un [[Lībija|Lībijā]] ([[Āfrika|Āfrikā]]). Par to, kas atradās tālāk, viņi zināja maz. Senie grieķi Eiropas robežu vilka pa [[Tanaisa|Tanaisu]] ([[Dona]] un [[Ziemeļu Doņeca]]) un Fasisu ([[Rioni]] upe [[Gruzija|Gruzijā]]).

=== Leģenda par Eiropas izcelšanos ===
[[Attēls:Tizian 085.jpg|thumb|250px|Ticiāna glezna "Eiropas nolaupīšana"]]Saskaņā ar vienu no sengrieķu [[mīts|mītiem]], Eiropa – [[feniķieši|feniķiešu]] valdnieka [[Agenors|Agenora]] meita un [[Tēbas|Tēbu]] valdnieka [[Kadmiss|Kadmisa]] māsa - kādu rītu netālu no jūras savā nodabā lasījusi puķes. To nejauši ievērojis [[Zevs]] un iemīlējies Eiropā. Viņš pieņēmis balta vērša izskatu, pierunājis Eiropu uzkāpt vērsim mugurā, un kālīdz Eiropa tā izdarījusi, viņš ar jauno meiteni aizjoņojis pāri jūrai uz [[Krēta]]s salu.

Leģendai par Eiropas nolaupīšanu ir arī simboliska nozīme. Eiropas nolaupīšana atspoguļo vēsturisko saikni starp Eiropu un Āziju. Feniķija leģendā aprakstīto notikumu laikā atradās stiprā Ēģiptes politiskā un saimnieciskā ietekmē. Nolaupot Eiropu, Zevs paņēma no vecākas Austrumu [[civilizācija]]s  tās mantojumu un pārnesa uz Egeju, kur tā nākamo gadsimtu laikā tika attīstīta un izplatīta arvien tālāk citur Eiropā.

=== Rietumeiropas "apdzīvotības" sākums ===
Līdz pat vēlīnajam [[bronzas laikmets|bronzas laikmetam]] (apmēram 8. gs. p.m.ē.) Rietumeiropā, sakarā ar tās zemo apdzīvotības līmeni, nepastāvēja neviena kaut cik ievērojama valsts vai tās priekštecis. Tikai laikaposmā starp 800. un 600.g. p.m.ē., agrīnajā [[dzelzs laikmets|dzelzs laikmetā]], sākās intensīva lielāku ciematu un pilskalnu būvniecība plašā reģionā uz ziemeļiem no Alpiem saistībā ar [[ķelti|ķeltu]], [[ģermāņi|ģermāņu]], [[goti|gotu]] un citu tautu pakāpenisku izplatību pāri Alpiem. Līdz pat [[franki|franku]] valsts izveidošanai ciltis un tautas atradās gandrīz nepārtrauktā kustībā – tās klejoja praktiski pa visu Eiropas teritoriju.

[[Attēls:Europe 814.jpg|thumb|right|300px|Eiropa, [[814]].]]

Galvenie tautu pārvietošanās virzieni bija no ziemeļiem uz dienvidiem un no austrumiem uz rietumiem, vairumā gadījumu savstarpēji sajaucoties ar jau uz vietas esošajām tautām. Piemēram, daļa ģermāņu cilšu grupai piederīgo gotu pēc ilgiem klejojumiem apmetās [[Gallija]]s ziemeļu daļā. Samērā īsā laikā tā sajaucās ar vietējiem iedzīvotājiem – dažādām ķeltu ciltīm, gala rezultātā veidojot daļu no vēlākās franku valsts.

Savukārt [[lombardi]] iespiedās Itālijas ziemeļu daļā, bet cita gotu daļa atrada savas pastāvīgās mājas [[Ibērijas pussala|Ibērijas pussalā]] - visai tālu no savas sākotnējās izcelšanās vietas - [[Skandināvija]]s.

Bijušās Romas impērijas centrālās un it īpaši austrumu provincēs ienāca [[huņņi]], bet vēlāk - [[avāri]]. Pilnīga etniska pārstrukturizācija notika [[Balkāni|Balkānos]], kur lielā skaitā ieradās [[slāvi|slāvu]], [[bulgāri|bulgāru]] un gotu imigranti. Slāvu ciltis VII- IX gadsimtā uzsāka plašu ofensīvu rietumu virzienā un nokļuva līdz pat [[Elba]]s upei, asimilējot praktiski visus šeit sastaptos dažādas etniskas izcelsmes iedzīvotājus.

Mainīgs bija ne tikai Eiropas iedzīvotāju etniskais sastāvs, bet arī skaits. Precīzu ziņu par iedzīvotāju skaitu Eiropā pirmajos gadsimtos pēc Romas impērijas sabrukuma nav.

Piemēram, Anglijas iedzīvotāju skaits ap 500.g. pārsniedza vienu miljonu cilvēku. Šis skaits līdz apmēram XIV gs. vidum četrkāršojās, bet tad visā Eiropā iedzīvotāju skaits stipri saruka atkārtotas mēra epidēmijas dēļ. Rezultātā Eiropas subkontinents kļuva par visai reti apdzīvotu pasaules reģionu - lielas, agrāk apsaimniekotas platības pārņēma meži, purvi un krūmāji, starp kuriem, galvenokārt upju ielejās bija izkaisīti reti ciemati.

== Eiropas valstis ==
Eiropā ir aptuveni 50 valstu, no kurām liela daļa ir apvienojušās [[Eiropas Savienība|Eiropas Savienībā]].

Sekojošām [[valsts|valstīm]] ir teritorijas Eiropā:
{| border="0" cellpadding="2"
|
* [[Abhāzija]] (separātiska [[Gruzija]]s daļa)<small><sup>2</sup></small>
* [[Albānija]]
* [[Andora]]
* [[Apvienotā Karaliste]]
* [[Armēnija]]<small><sup>1</sup></small>
* [[Austrija]]
* [[Azerbaidžāna]]<small><sup>2</sup></small>
* [[Baltkrievija]]
* [[Beļģija]]
* [[Bosnija un Hercegovina]]
* [[Bulgārija]]
* [[Čehija]]
* [[Dānija]]
* [[Dienvidosetija]] (separātiska [[Gruzija]]s daļa)<small><sup>2</sup></small>
* [[Francija]]
* [[Gibraltārs]] ([[Apvienotā Karaliste]])
* [[Grieķija]]
* [[Gruzija]]<small><sup>2</sup></small>
* [[Horvātija]]
* [[Igaunija]]
| width="10px" | &nbsp;
| style="vertical-align: top;" |
* [[Itālija]]
* [[Īrija]]
* [[Īslande]]
* [[Kazahstāna]]<small><sup>3</sup></small>
* [[Kipra]]<small><sup>1</sup></small>
* [[Krievija]]<small><sup>4</sup></small>
* [[Latvija]]
* [[Lietuva]]
* [[Lihtenšteina]]
* [[Luksemburga (valsts)|Luksemburga]]
* [[Maķedonijas Republika|Maķedonija]]
* [[Malta]]
* [[Melnkalne]]
* [[Moldova]]
* [[Monako]]
* [[Nīderlande]]
* [[Norvēģija]]
* [[Polija]]
| width="10px" | &nbsp;
| style="vertical-align: top;" |
* [[Portugāle]]
* [[Rumānija]]
* [[Sanmarīno]]
* [[Serbija]]
* [[Slovākija]]
* [[Slovēnija]]
* [[Somija]]
* [[Spānija]]
* [[Šveice]]
* [[Turcija]]<small><sup>5</sup></small>
* [[Ukraina]]
* [[Ungārija]]
* [[Vatikāns]]
* [[Vācija]]
* [[Zviedrija]]
|}

<small><sup>1</sup> Armēnija un Kipra ģeogrāfiski atrodas Āzijā, bet kulturāli un vēsturiski tiek uzskatītas par Eiropas daļu.<br />
<sup>2</sup> Azerbaidžāna un Gruzija daļēji atrodas Eiropā, ja par Eiropas robežu pieņem [[Kaukāzs|Kaukāzu]].<br />
<sup>3</sup> Kazahstānai Eiropā atrodas neliela daļa teritorijas uz rietumiem no [[Urāla]]s upes.<br />
<sup>4</sup> Krievijas Eiropas daļa ietver teritorijas uz rietumiem no [[Urālu kalni]]em.<br />
<sup>5</sup> Eiropas Turcija ir neliela teritorija uz ziemeļrietumiem no [[Bosfors|Bosfora]] un [[Dardaneļu jūras šaurums|Dardaneļu]] jūras šaurumiem.</small>

== Eiropas reģioni ==
* [[Austrumeiropa]]
* [[Centrāleiropa]]
* [[Dienvideiropa]]
* [[Rietumeiropa]]
* [[Viduseiropa]]
* [[Ziemeļeiropa]]

== Ārējās saites ==
* [http://www.travel-images.com/europe.html Eiropa fotogrāfijās] {{en ikona}}
* [http://eu-map.blogspot.com Eiropas karte] {{en ikona}}
* [http://www.freeworldmaps.net/europe/ Eiropas karte] {{en ikona}}

{{Kontinenti}}
{{Pasaules reģioni}}

{{labs raksts}}

[[Kategorija:Eiropa|*]]
[[Kategorija:Kontinenti]]
[[Kategorija:Pasaules iedalījums]]

{{Link FA|lmo}}

[[ab:Европа]]
[[ace:Iërupa]]
[[af:Europa]]
[[ak:Yurop]]
[[als:Europa]]
[[am:አውሮፓ]]
[[an:Europa]]
[[ang:Europe]]
[[ar:أوروبا]]
[[arc:ܐܘܪܘܦܐ (ܝܒܫܬܐ)]]
[[arz:اوروبا]]
[[as:ইউৰূপ্]]
[[ast:Europa]]
[[ay:Iwrupa]]
[[az:Avropa]]
[[ba:Европа]]
[[bar:Eiropa]]
[[bat-smg:Euruopa]]
[[bcl:Europa]]
[[be:Еўропа]]
[[be-x-old:Эўропа]]
[[bg:Европа]]
[[bi:Europe]]
[[bm:Eropa]]
[[bn:ইউরোপ]]
[[bo:ཡོ་རོབ་གླིང་།]]
[[br:Europa (kevandir)]]
[[bs:Evropa]]
[[ca:Europa]]
[[cbk-zam:Europa]]
[[cdo:Ĕu-ciŭ]]
[[ceb:Uropa]]
[[chr:ᎡᎶᏆ]]
[[ckb:ئەوروپا]]
[[co:Europa]]
[[cr:ᐲᑖᑐᐁᐧ]]
[[crh:Avropa]]
[[cs:Evropa]]
[[csb:Eùropa]]
[[cu:Єѵрѡ́па]]
[[cv:Европа]]
[[cy:Ewrop]]
[[da:Europa]]
[[de:Europa]]
[[diq:Ewropa]]
[[dsb:Europa]]
[[ee:Europa]]
[[el:Ευρώπη]]
[[en:Europe]]
[[eo:Eŭropo]]
[[es:Europa]]
[[et:Euroopa]]
[[eu:Europa]]
[[ext:Uropa]]
[[fa:اروپا]]
[[ff:Yuroopu]]
[[fi:Eurooppa]]
[[fiu-vro:Õuruupa]]
[[fo:Evropa]]
[[fr:Europe]]
[[frp:Eropa]]
[[fur:Europe]]
[[fy:Jeropa]]
[[ga:An Eoraip]]
[[gd:An Roinn-Eòrpa]]
[[gl:Europa]]
[[glk:اوروپپا]]
[[gn:Europa]]
[[gu:યુરોપ]]
[[gv:Yn Oarpey]]
[[ha:Tūrai]]
[[hak:Êu-chû]]
[[haw:‘Eulopa]]
[[he:אירופה]]
[[hi:यूरोप]]
[[hif:Europe]]
[[hr:Europa]]
[[hsb:Europa]]
[[ht:Ewòp]]
[[hu:Európa]]
[[hy:Եվրոպա]]
[[ia:Europa]]
[[id:Eropa]]
[[ie:Europa]]
[[ig:Obodo Békè]]
[[ilo:Europa]]
[[io:Europa]]
[[is:Evrópa]]
[[it:Europa]]
[[iu:ᐃᐆᕌᑉ/iuuraap]]
[[ja:ヨーロッパ]]
[[jbo:rontu'a]]
[[jv:Eropah]]
[[ka:ევროპა]]
[[kaa:Evropa]]
[[kab:Turuft]]
[[kg:Mputu]]
[[kk:Еуропа]]
[[kl:Europa]]
[[km:អឺរ៉ុប]]
[[kn:ಯುರೋಪ್]]
[[ko:유럽]]
[[ksh:Europa (Kontinänt)]]
[[ku:Ewropa]]
[[kv:Европа]]
[[kw:Europa]]
[[ky:Европа]]
[[la:Europa]]
[[lad:Evropa]]
[[lb:Europa (Kontinent)]]
[[lg:Bulaaya]]
[[li:Europa]]
[[lij:Euròpa]]
[[lmo:Europa]]
[[ln:Erópa]]
[[lo:ເອີລົບ]]
[[lt:Europa]]
[[mg:Eoropa]]
[[mhr:Европо]]
[[mi:Ūropi]]
[[mk:Европа]]
[[ml:യൂറോപ്പ്‌]]
[[mn:Европ]]
[[mr:युरोप]]
[[ms:Eropah]]
[[mt:Ewropa]]
[[mwl:Ouropa]]
[[my:ဥရောပ]]
[[mzn:اوروپا قاره]]
[[na:Iurop]]
[[nah:Europan]]
[[nap:Europa]]
[[nds:Europa]]
[[nds-nl:Europa (continent)]]
[[ne:युरोप]]
[[new:युरोप]]
[[nl:Europa (werelddeel)]]
[[nn:Europa]]
[[no:Europa]]
[[nov:Europa]]
[[nrm:Ûrope]]
[[nv:Béésh Bichʼahníí Bikéyah]]
[[oc:Euròpa]]
[[om:Europe]]
[[os:Европæ]]
[[pa:ਯੂਰੋਪ]]
[[pam:Europa]]
[[pap:Oropa]]
[[pcd:Urope]]
[[pdc:Eiropaa]]
[[pih:Urup]]
[[pl:Europa]]
[[pms:Euròpa]]
[[pnb:یوروپ]]
[[pnt:Ευρώπην]]
[[ps:اروپا]]
[[pt:Europa]]
[[qu:Iwrupa]]
[[rm:Europa]]
[[rmy:Europa]]
[[ro:Europa]]
[[roa-rup:Europa]]
[[roa-tara:Europe]]
[[ru:Европа]]
[[rw:Uburayi]]
[[sa:यूरोप]]
[[sah:Эуропа]]
[[sc:Europa]]
[[scn:Europa]]
[[sco:Europe]]
[[sd:يورپ]]
[[se:Eurohpá]]
[[sh:Evropa]]
[[simple:Europe]]
[[sk:Európa]]
[[sl:Evropa]]
[[sm:Europa]]
[[so:Yurub]]
[[sq:Evropa]]
[[sr:Европа]]
[[srn:Ropa]]
[[ss:IYurophu]]
[[st:Uropa]]
[[stq:Europa]]
[[su:Éropa]]
[[sv:Europa]]
[[sw:Ulaya]]
[[szl:Ojropa]]
[[ta:ஐரோப்பா]]
[[te:ఐరోపా]]
[[tet:Europa]]
[[tg:Аврупо]]
[[th:ทวีปยุโรป]]
[[ti:ኣውሮጳ]]
[[tk:Ýewropa]]
[[tl:Europa]]
[[to:ʻEulope]]
[[tpi:Yurop]]
[[tr:Avrupa]]
[[ts:Yuropa]]
[[tt:Аурупа]]
[[tum:Europe]]
[[udm:Европа]]
[[ug:ياۋروپا]]
[[uk:Європа]]
[[ur:یورپ]]
[[uz:Yevropa]]
[[vec:Eoropa]]
[[vi:Châu Âu]]
[[vls:Europa]]
[[vo:Yurop]]
[[wa:Urope]]
[[war:Europa]]
[[wo:Tugal]]
[[wuu:欧洲]]
[[xal:Европ]]
[[yi:אייראפע]]
[[yo:Europe]]
[[zh:欧洲]]
[[zh-classical:歐羅巴洲]]
[[zh-min-nan:Europa]]
[[zh-yue:歐洲]]
[[zu:IYurophu]]