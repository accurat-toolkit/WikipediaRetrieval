[[Attēls:Cocos 480330193 e9b31f465b o d.jpg|300px|thumb|Komunistu gājiens [[Francija|Francijā]] 2007. gada 1. maijā.]] 
'''Komunisms''' (no lat. ''commūnis'' - "kopīgs") — [[marksisms|marksisma]] teorijā nākotnes sabiedriska formācija (iekārta), bezšķiru sabiedrība, kur ražošanas līdzekļi piederēs visiem kopīgi, sabiedrības locekļi būs vienlīdzīgi tiesībās un iespējās pēc principa “No katra pēc spējām, katram pēc vajadzībām”. Sadzīviski par "komunismu" bieži dēvē marksismu, jo tas ir marksisma kā ideoloģijas mērķis. 

Pašu jēdzienu "komunisms" 1840. g. literatūrā pirmais sācis lietot [[Gudvins Barmbijs]].

Politiskā nozīmē radikālie marksisti, t.s. ''[[komunisti]]'', vienīgo iespēju, kā nonākt pie komunisma, saskatīja "proletāriskajā revolūcijā", kurā [[proletariāts]] sagrābs varu un mainīs sabiedrības iekārtu. Mērenie marksisti jeb [[sociāldemokrāti]] pieturas pie koncepcijas, ka komunisms iestāsies kādreiz (neprognozējamā nākotnē) dabiskā ceļā, bez vardarbības, mīkstinot [[Kapitālisms|kapitālismā]] valdošo nevienlīdzību, paaugstinot sabiedrības sociālās nodrošinātības līmeni, diferencējot nodokļus (lielāki ienākumi - lielāki nodokļi), iesaistot darbiniekus uzņēmumu pārvaldē utml.

== Komunistiskās ideoloģijas paveidi ==

=== Agrīnais jeb primitīvais komunisms ===

Komunisma pamatidejas teorētiskās konstrukcijas iezīmes parādās jau [[Platons|Platona]] sacerējumā "Valsts". Taču pati par sevi tā nav nekas jauns un oriģināls, jo sakņojas jau [[Pirmatnējā kopiena|pirmatnējās kopienas]] sociālajās un īpašumattiecībās. Lielīpašuma kopības ideja atrodama arī [[Bībele|Bībelē]] - [[Jaunā Derība|Jaunajā Derībā]], - aprakstot sākotnējās [[Kristietība|kristiešu]] kopienas dzīvi ([[Apustuļu darbi]]).

=== Utopiskais komunisms ===

Līdz ar [[Reformācija]]s dzimšanu, XVI gs. Rietumeiropā atdzimst arī t.s. ''primitīvā komunisma'' ideja, meklējot pasaules uzlabošanas paraugu pirmo kristiešu kopienu dzīvē un vērtībās. Parādījās virkne utopisko teoriju - piem., [[Tomass Mors|Tomasa Mora]] "Utopija", [[Tomazo Kampanella]]s "Saules pilsēta", u.c., - kā arī centieni realizēt šādu "komunistisku" kopienu dzīvi praksē ([[Tomass Mincers]], [[Džirolamo Savonarola]]). XVIII-XIX gs. mijā utopiskā komunisma ideja iegūst jaunu spēku t.s. ''utopisko sociālistu'' paaudzē ([[Roberts Ovens]], [[Anrī Sensimons]], [[Šarls Furjē]] u.c.).

=== Marksisms ===

XIX gs. vidū, visnotaļ pasliktinoties algoto pilsētas strādnieku (t.s. ''proletariāta'') dzīves līmenim un darba apstākļiem, toties palielinoties nostrādinātībai, radās labvēlīga augsne šādām vienlīdzības idejām. Tās pārstrādāja un apkopoja jaunā koncepcijā [[Vācijas impērija|Vācijas impērijā]] divi kreisie domātāji - [[Kārlis Markss]] un [[Frīdrihs Engelss]], - radot jaunu politiski ideoloģisku strāvojumu, ko pieņemts dēvēt par "[[Marksisms|marksismu]]". Tad arī radās pats jēdziens '''"komunisms"''' un tā definīcija, kā arī marksistiskās jeb [[Sociāldemokrātija|sociāldemokrātiskās]] [[Politiskā partija|politiskās partijas]] [[Eiropa|Eiropā]].

Kā opozīcija klasiskajam marksismam, izveidojās arī t.s. ''[[Marksisma revizionisms]]'' ([[Eduards Bernšteins]], [[Karls Kautskis]]).

=== Anarhokomunisms ===

XIX gs. otrajā pusē parādījās vēl viens [[Anarhisms|anarhisma]] novirziens, t.s. ''[[anarhokomunisms]]'', kura teorētisko koncepciju izstrādāja [[kņazs]] [[Pjotrs Kropotkins]] (kr. ''Пётр Алексеевич Кропоткин'', 1842.-1921.). Anarhokomunistu mērķis ir ieviest bezvaras sabiedrību, kurā nepastāvētu hierarhija un piespiešana un, tāpat kā komunistu, ražošanas līdzekļu kopīpašums.

=== Ļeņinisms ===

[[Krievijas impērija|Krievijas impērijā]] 1903. gadā no [[Krievijas Sociāldemokrātiskā Strādnieku partija|KSDSP]] atšķēlās tās radikālais spārns [[Ļeņins|Vladimira Uļjanova]] (Ļeņina) vadībā, izveidojot [[Boļševiki|KSDSP(b)]] partiju. Par partijas ideoloģiju tika pieņemts Ļeņina izveidotais marksisma traktējums, t.s. ''[[ļeņinisms]]'' jeb ''marksisms-ļeņinisms'' (selektīva Marksa, Engelsa u.c. sociāldemokrātijas ideologu ideju atlase, pārveidojot to visu pēc Ļeņina domām Krievijas sabiedrībai piemērotākā veidā). Par savu mērķi uzskatot vispirms [[Sociālisms|sociālisma]] un tad komunisma ieviešanu, partija pēc 1917. gada [[Oktobra revolūcija]]s pārdēvējās par [[Krievijas komunistiskā (boļševiku) partija|Krievijas komunistisko (boļševiku) partiju]] (kr. ''Российская коммунистическая партия (большевиков) - РКП(б)'').

Kā atsevišķa programma tika izstrādāta t.s. ''[[Kara komunisms|kara komunisma]]'' politika.

==== Staļinisms ====

Pēc [[Staļins|Staļina]] nākšanas pie varas [[PSRS]], tika veikta ievērojama ļeņinisma koncepcijas revīzija, pārstrādājot to piemērotāku varas vajadzībām, kā rezultātā par [[PSKP]] valdošo ideoloģiju kļuva t.s. ''[[staļinisms]]'', kas balstījās uz "[[PSKP vēstures īsais kurss]]" (kr. ''''Краткий курс истории ВКП (б)"'') koncepciju.

==== Trockisms ====

Kā opozīcija staļinismam, ar pretenzijām atgriezties pie "tīrā ļeņinisma", XX gs. 20. gados parādījās t.s. ''[[trockisms]]'', kā ideoloģiskais tēvs un koncepcijas autors bija [[Ļevs Trockis]] (kr. ''Лев Троцкий, 1879.-1940.).

==== Maoisms ====

Āzijā, [[Ķīna|Ķīnā]] pēc attiecību saraušanas ar PSRS, [[ĶKP]] vadītājs [[Mao Dzeduns|Maodzeduns]] postulēja savu skatījumu uz komunismu - t.s. ''[[Maoisms|maoismu]]'', - krietni revidējot iepriekš zināmās koncepcijas: klasiskais marksisms ignorējot zemniecību kā [[Šķira|šķiru]], līdz ar to Ķīnas TR kā agrārai valstij jāmeklējot savu ceļu, par mērķi izvirzot komunisma sasniegšanu.

==== Dienvidslāvijas komunisms jeb t.s. ''titoisms'' ====

[[Dienvidslāvija|Dienvidslāvijā]] visai drīz (1948.) pēc [[Otrais Pasaules karš|2. Pasaules kara]] tās līderis [[Josips Brozs Tito]] sarāva attiecības ar PSRS, kas pretendēja uz komunistiskās ideeoloģijas nesēja lomu pasaulē, un izstrādāja savu marksisma traktējumu, ko dažkārt dēvē par ''titoismu'' jeb ''Dienvidslāvijas komunismu''.

=== Zinātniskais komunisms ===

XX gs. 60. gados PSRS ieviesies termins "[[zinātniskais komunisms]]", "viens no trim marksisma-ļeņinisma aspektiem, kas atklāj proletariāta šķiru cīņas, sociālistiskās revolūcijas, sociālisma un komunisma celtniecības kopējās likumsakarības, ceļus un veidus" (viens no obligātajiem mācību priekšmetiem visās augstskolās PSRS teritorijā).

== Neomarksisms ==

* [[Strukturālais marksisms]] ([[Luijs Altisērs|Altisērs]], [[Antonio Gramši|Gramši]])
* [[Eksistenciālais marksisms]] ([[Žans-Pols Sartrs|Sartrs]], [[Moriss Merlo-Pontī|Merlo-Pontī]])
* [["Praxis" skola]]
* [[Frankfurtes skola]] ([[Herberts Markūze|Markūze]], [[Jirgens Hābermass|Hābermass]])
** [[Freidomarksisms]] ([[Ērihs Fromms|Fromms]])
* [[Eirokomunisms]]

== Ārējās saites ==

* Daudzvalodu [http://www.marxists.org Marksistu Interneta arhīvs]
* Daudzvalodu [http://www.anarkismo.net/index.php anarhokomunistu portāls]
* [http://www.broadleft.org Pasaules kreiso partiju katalogs], angliski
* [http://www.latsocpartija.lv Latvijas Sociālistiskā partija], latviski un krieviski

{{sabiedrība-aizmetnis}}
{{Link FA|yi}}

{{Link FA|cs}}

[[Kategorija:Komunisms| ]]

[[af:Kommunisme]]
[[an:Comunismo]]
[[ar:شيوعية]]
[[arz:شيوعيه]]
[[ast:Comunismu]]
[[az:Kommunizm]]
[[bat-smg:Kuomonėzmos]]
[[be:Камунізм]]
[[be-x-old:Камунізм]]
[[bg:Комунизъм]]
[[bn:কমিউনিজম]]
[[br:Komunouriezh]]
[[bs:Komunizam]]
[[ca:Comunisme]]
[[cs:Komunismus]]
[[cy:Comiwnyddiaeth]]
[[da:Kommunisme]]
[[de:Kommunismus]]
[[el:Κομμουνισμός]]
[[en:Communism]]
[[eo:Komunismo]]
[[es:Comunismo]]
[[et:Kommunism]]
[[eu:Komunismo]]
[[fa:کمونیسم]]
[[fi:Kommunismi]]
[[fiu-vro:Kommunism]]
[[fo:Kommunisma]]
[[fr:Communisme]]
[[fy:Kommunisme]]
[[ga:Cumannachas]]
[[gan:共產主義]]
[[gl:Comunismo]]
[[he:קומוניזם]]
[[hi:साम्यवाद]]
[[hr:Komunizam]]
[[hu:Kommunizmus]]
[[id:Komunisme]]
[[io:Komunismo]]
[[is:Kommúnismi]]
[[it:Comunismo]]
[[ja:共産主義]]
[[jbo:kaurpo'esi'o]]
[[jv:Komunisme]]
[[ka:კომუნიზმი]]
[[kn:ಕಮ್ಯೂನಿಸಮ್]]
[[ko:공산주의]]
[[ku:Komûnîzm]]
[[la:Communismus]]
[[lb:Kommunismus]]
[[li:Communisme]]
[[ln:Komynisimɛ]]
[[lt:Komunizmas]]
[[mk:Комунизам]]
[[ml:കമ്യൂണിസം]]
[[mr:साम्यवाद]]
[[ms:Komunisme]]
[[mwl:Quemunismo]]
[[my:ကွန်မြူနစ်ဝါဒ]]
[[nds:Kommunismus]]
[[nds-nl:Kommunisme]]
[[ne:साम्यवाद]]
[[nl:Communisme]]
[[nn:Kommunisme]]
[[no:Kommunisme]]
[[nrm:Commeunisme]]
[[oc:Comunisme]]
[[pl:Komunizm]]
[[pt:Comunismo]]
[[qu:Kumunismu]]
[[ro:Comunism]]
[[ru:Коммунизм]]
[[sah:Коммунизм]]
[[scn:Cumunismu]]
[[sh:Komunizam]]
[[si:සමසමාජවාදය]]
[[simple:Communism]]
[[sk:Komunizmus]]
[[sl:Komunizem]]
[[sq:Komunizmi]]
[[sr:Комунизам]]
[[st:Bokominisi]]
[[stq:Kommunismus]]
[[sv:Kommunism]]
[[sw:Ukomunisti]]
[[ta:பொதுவுடமை]]
[[te:కమ్యూనిజం]]
[[th:คอมมิวนิสต์]]
[[tl:Komunismo]]
[[tr:Komünizm]]
[[uk:Комунізм]]
[[vec:Comunismo]]
[[vi:Chủ nghĩa cộng sản]]
[[war:Komunismo]]
[[wuu:共产主义]]
[[yi:קאמוניזם]]
[[zh:共产主义]]
[[zh-classical:共產主義]]
[[zh-min-nan:Kiōng-sán-chú-gī]]
[[zh-yue:共產主義]]