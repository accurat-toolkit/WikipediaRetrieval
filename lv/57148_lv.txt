'''Mišels Lotito''' ({{val-fr|Michel Lotito}}, dzimis {{dat|1950|6|15}}) ir [[Francija|franču]] izklaides jomas darbonis. Lotito ir dzimis [[Grenoble|Grenoblē]] un ir pazīstams kā nesagremojamu priekšmetu ēdājs, saukts arī par '''Monsieur Mangetout''' (''Visēdāja kungs'').

Reiz kādā [[Parīze]]s restorānā viņs apēda visus uz galda esošos priekšmetus (nažus, šķīvjus, dakšiņas).

Viņa uzstāšanās iekļauj metāla, gumijas, stikla, un citu materiālu ēšanu. Viņš ir apēdis velosipēdus, televizorus, [[Cessna 150]] lidmašīnu un mazākus priekšmetus, kas tiek izjaukti, sadalīti un norīti. Lidmašīnas ''apēšana'' aizņēma aptuveni divus gadus (no [[1978]]. līdz [[1980]].). Neparastus materiālus viņš saka ēst jau bērnībā un publiski ir uzstājies jau kopš [[1966]]. gada.

Lotito ļoti reti cieš no dažādiem blakus efektiem pēc savām neparastajām maltītēm, pat pēc par indīgiem materiāliem uzskatītiem apēšanas. Uzstājoties viņš patērē apmēram kilogramu dažādu materiālu dienā, pirms tam lietojot [[minerāleļļa|minerāleļļu]] un ''maltītes'' laikā dzerot lielākus apjomus ūdens. Viņš ir apgalvojis, ka [[banāni]] un cieti vārītas olas viņu padarot slimu. Tiek lēsts, ka no [[1959]]. līdz [[1997]]. gadam Lotito ir apēdis aptuveni 9 [[tonna]]s metāla.

Tiek apgalvots, ka lai viņa ķermenis izturētu šīs nepārtikas vielas, viņa kuņģa sieniņām ir jābūt divtik biezām kā normālam cilvēkam.

== Ārējās saites ==

* [http://edition.cnn.com/WORLD/europe/9806/11/fringe.mr.eat.everything/ CNN raksts {{dat|1998|6|12}}]
* [http://www.guinessworldrecords.com/records/amazing_feats/unusual_skills/strangest_diet.aspx Ginesa pasaules rekordu ieraksts]

{{DEFAULTSORT:Lotito, Miszels}}
[[Kategorija:1950. gadā dzimušie]]
[[Kategorija:Grenoblē dzimušie]]

[[cs:Michel Lotito]]
[[de:Michel Lotito]]
[[en:Michel Lotito]]
[[fi:Monsieur Mangetout]]
[[fr:Monsieur Mangetout]]
[[nl:Michel Lotito]]